# راهنمای برگزاری مسابقه تایپ در برنامه CS Internship

## مقدمه

مسابقات تایپ در سراسر جهان برای افزایش تسلط بر کیبورد و ارتقاء سرعت و دقت تایپ برگزار می‌شوند. در برنامه CS Internship نیز، این مسابقات با هدف تقویت مهارت‌های تایپی، شنیداری و نوشتاری شرکت‌کنندگان و ایجاد فضایی صمیمانه برگزار می‌شود. در هر جلسه هفتگی «تصمیم‌گیری عملیاتی» که کارآموزمنتورها در آن گزارش عملکرد ارائه داده و وظایف آتی را مشخص می‌کنند، یکی از آن‌ها به عنوان مسئول برگزاری مسابقه تایپ هفته‌ی پیش‌رو انتخاب می‌شود.

در این مستند، ضمن معرفی اهداف و نحوه کلی برگزاری مسابقه تایپ، به شرح گام‌به‌گام فرآیند اجرای آن نیز پرداخته می‌شود.

در ادامه مستند، منظور از واژه «برنامه»، همان «برنامه CS Internship» است.

## مخاطب

این مستند ویژه کارآموزمنتورهایی‌ست که مسئولیت برگزاری مسابقه تایپ را بر عهده دارند. همچنین سایر افراد علاقه‌مند به آشنایی با نحوه برگزاری این مسابقه نیز می‌توانند از آن بهره ببرند.

## معرفی موضوع
اهدافی که در برگزاری مسابقه تایپ دنبال می‌شوند عبارتند از:
- تقویت مهارت تایپ، سرعت، دقت و تسلط بر کیبورد
- ایجاد فضای دوستانه، صمیمی و هیجان‌انگیز بین اعضا
- افزایش تعامل و ارتباط بین اعضا

مسابقه تایپ، در هر اسپرینت (فاصله‌ی هفت‌روزه بین جلسات تصمیم‌گیری عملیاتی) حداقل یک بار برگزار می‌شود. مسئول برگزاری مسابقه موظف است:

- زمان مشخصی را برای برگزاری تعیین کند.
- با انتشار پیام در شبکه‌های اجتماعی، شرکت‌کنندگان را مطلع سازد.
- مسابقه را مدیریت و اجرا کند.

شرکت در مسابقه برای اعضای برنامه و افراد علاقه‌مند خارج از برنامه آزاد است.

## مراحل برگزاری مسابقه

### ۱. تعیین زمان برگزاری

- مسئول مسابقه، زمان (تاریخ و ساعت) مناسب را انتخاب می‌کند.
- در صورت نیاز، می‌توان با نظرسنجی در گروه تلگرامی "CS Internship – Type Racing" زمان مناسب‌تری یافت.
- این زمان ثابت نیست و می‌تواند تغییر کند.

### ۲. اطلاع‌رسانی

- مسئول مسابقه پس از انتخاب زمان، آن را با پیامی جذاب و واضح در گروه تلگرامی و در صورت تمایل، در سایر شبکه‌های اجتماعی مانند توییتر، لینکدین یا اینستاگرام منتشر می‌کند.

### ۳. ساخت لینک مسابقه

- مسابقه از طریق سایت [play.typeracer.com](https://play.typeracer.com) برگزار می‌شود.
- مسئول مسابقه لینک مخصوص رقابت را ایجاد کرده و در شبکه‌های اجتماعی به اشتراک می‌گذارد.
- **نکته مهم:** لینک فقط به مدت ۲۴ ساعت فعال است. بنابراین باید نزدیک به زمان مسابقه ساخته شود.

### ۴. مدیریت مسابقه در حین برگزاری

- از لحظه شروع مسابقه، مسئول مسابقه وظیفه مدیریت فضا را بر عهده دارد.
- اقدامات پیشنهادی:
  - به اشتراک گذاشتن نتایج هر دور و اعلام نفرات برتر
  - معرفی افرادی که نسبت به دور قبل پیشرفت داشته‌اند
  - ایجاد فضای رقابتی و چالش‌برانگیز (مثلاً تعیین حد نصاب برای سرعت تایپ)
  - راه‌اندازی جلسه صوتی/تصویری در Microsoft Teams برای تعامل بیشتر بین شرکت‌کنندگان
  - استفاده از ایده‌های خلاقانه مانند تعریف داستان همزمان با تایپ برای تمرین تمرکز و مهارت شنیداری

### ۵. پایان مسابقه

- مسابقه معمولاً تا یک ساعت ادامه دارد و با تشخیص مسئول، پایان می‌یابد.
- افراد علاقه‌مند می‌توانند خارج از قالب رسمی به رقابت ادامه دهند، ولی مسئول مسابقه پس از پایان رسمی، مسئولیتی ندارد.

## آموزش‌دهندگان مستند

تمامی افرادی که سابقه برگزاری مسابقه تایپ را داشته‌اند، می‌توانند این مستند را آموزش دهند:
- کارآموزمنتورها
- دستیارمنتورها
- منتورها

## شیوه آموزش

1. ابتدا مطمئن شوید فرد مورد نظر، مستند را کامل مطالعه کرده است.
2. در صورت عدم مطالعه، از او بخواهید مستند را به‌طور کامل بخواند و سوالات خود را یادداشت کند.
3. سپس جلسه‌ای برای پاسخ به سوالات و رفع ابهامات او برگزار کنید.
4. نحوه استفاده از ابزارهای موردنیاز مانند سایت مسابقه تایپ و نرم‌افزار Microsoft Teams را آموزش دهید.
5. تأکید کنید که دعوت به مسابقه نباید صرفاً به‌عنوان یک وظیفه تلقی شود، بلکه باید نقش رهبری برای ایجاد انگیزه در دیگران ایفا گردد.

## واژه‌نامه

**اسپرینت:** به مدت زمان هفت روزه مابین جلسات هفتگی تصمیم‌گیری عملیاتی یک اسپرینت گفته می‌شود.



