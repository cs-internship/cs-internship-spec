# مستند فرآیند برنامه‌ریزی جلسه مصاحبه ورود به برنامه CS Internship

## مقدمه
در برنامه CS Internship براساس ظرفیت موجود امکان برگزاری یک یا چند مصاحبه در هر هفته وجود دارد. مصاحبه‌ها بصورت هفتگی برنامه‌ریزی می‌شود و هر هفته یک نفر مسئول برنامه‌ریزی مصاحبه و به نتیجه رساندن آن خواهد بود.

## مخاطب
مخاطب این مستند منتورها در سطح منتوری و کاندیدمنتوری هستند که میخواهند مسئولیت برنامه‌ریزی مصاحبه را برعهده بگیرند. 

## معرفی موضوع

در هر مصاحبه، افراد با نقش‌های مختلف حضور دارند. به طور استاندارد، این جلسه شامل دو مصاحبه‌کننده، دو داوطلب ورود به برنامه، دو کوردینیتور مرتبط با داوطلبان، و در صورت امکان، یک مشاهده‌گر است. هر مصاحبه در یک روز و ساعت مشخص برگزار می‌شود. مسئولیت ایجاد آمادگی و هماهنگی این افراد و نهایتا برگزاری مصاحبه به عهده برنامه‌ریز مصاحبه است. برنامه‌ریز مصاحبه با توجه به ظرفیت‌های موجود از صف‌های دوره‌های موجود دو داوطلب را انتخاب می‌کند. همچنین با توجه به ظرفیت تیم منتوری، نقش‌های حاضر در مصاحبه‌کننده‌ را مشخص می‌کند.  
در این مستند فرایندی کاری که برنا‌مه‌ریز مصاحبه باید انجام دهد را تشریح می‌کنیم.

## شرح جزئیات

### فرآیند کلی مصاحبه در برنامه CS Internship
برنامه‌ریز مصاحبه برای برنامه‌ریزی مصاحبه باید ذیل فیچری مربوط به مصاحبه ورود، از بک‌لاگ تمپلیت مربوط به مصاحبه یک کپی ایجاد کند. نام این فیچر و بک‌لاگ مطابق زیر است.

Feature: Entrance Interviews
Backlog: [TEMPLATE] Interview [DateTime]: [First Interviewee Name] and [Second Interviewee Name] 

در این بک‌لاگ برای هریک از نقش‌های لازم در مصاحبه و مسئول آنبوردکننده و خود مسئول برنامه‌ریز مصاحبه، تسک تعریف شده‌است.  
برنامه‌ریز مصاحبه می‌بایست براساس ظرفیت‌های موجود این تسک‌ها را به افراد مختلف محول کند. پس از آنکه برنامه‌ریز مصاحبه تمامی وظایف مرتبط با مصاحبه را در قالب تسک به افراد مشخص اختصاص داد، باید به آن‌ها در گروه تلگرامی CS Internship - Mentors -> Interview اطلاع‌رسانی کند. زمان مصاحبه باید در تقویم برای تمامی افرادی که در جلسه مصاحبه حضور خواهند داشت، کلندر شود. همچنین در روز اول اسپرینت با مشخص شدن مسئول صف آن اسپرینت می‌بایست از او بخواهد تا دو متقاضی انتخاب شده برای ورود به دوره را برای مصاحبه آماده‌ کند.  
در ادامه نحوه تصمیم‌گیری و انتخاب افراد برای تسک‌ها تشریح شده است.  

#### مصاحبه‌کننده اول (First Interviewer)
جلسه مصاحبه با مشارکت مصاحبه‌کننده اول و دوم پیش‌ می‌رود. مصاحبه‌کننده اول مسئولیت درست پیش بردن جلسه مصاحبه را دارد. با توجه به اینکه این جلسه با مشارکت مصاحبه‌کننده اول و دوم پیش می‌رود،‌ لازم هست بین این دو نفر هماهنگی وجود داشته باشد. مسئولیت اطمینان از وجود هماهنگی بین این دو نفر نیز به عهده مصاحبه‌کننده اول است. 
در جلسه‌ی مصاحبه، هدف ما این است که اطمینان حاصل کنیم متقاضی، تمام مواردی را که در سه مرحله‌ی پیش از مصاحبه به او منتقل شده‌اند، به‌درستی دریافت و درک کرده است. 
چهارچوب کلی سؤالات نیز در توضیحات بک‌لاگ مربوط به مصاحبه درج شده است.
برنامه‌ریز مصاحبه میبایست از افراد دارای سطح کاندید‌منتور (منتور یا کاندیدمنتور) براساس ظرفیت روی بورد یک نفر را به عنوان مصاحبه‌کننده اول انتخاب کند.

#### مصاحبه‌کننده دوم (Second Interviewer)
مصاحبه کننده دوم به عنوان فرد کمک کننده در فرآیند مصاحبه حضور دارد. وظیفه او مشارکت در جلسه مصاحبه است.  
 برنامه‌ریز مصاحبه می‌بایست مصاحبه‌کننده دوم را از افرادی که دارای سطح دستیارمنتور (منتور یا کاندیدمنتور یا منتور فنی) هستند، براساس ظرفیت موجود در آن اسپرینت انتخاب کند.

#### تسهیل‌گر (Facilitator)
تسهیل‌گر مصاحبه به شخصی گفته می‌شود که مسئول آماده‌سازی جلسه مصاحبه برای حضور شرکت‌کنندگان (شامل شروع و پایان ضبط جلسه) است و همچنین مسئول برگزاری و مدیریت جلسه Debrief مصاحبه است. در جلسه Debrief از مصاحبه‌کنندگان، کووردینیتورها و مشاهده‌گر جلسه مصاحبه دعوت به عمل می‌آید. وظیفه تسهیل‌گر در این جلسه این است که طبق دستور العمل وظایف خود، از افراد حاضر در جلسه بخواهد که در باره احساسات و مشاهدات خود صحبت کنند. این نقش میتواند به فردی از سطح‌های دستیارمنتور یا کاندیدمنتور و یا منتور واگذار می‌شود.

#### دو داوطلب حضور در برنامه (Interviewees)
برنامه‌ریز مصاحبه برای مشخص کردن دو داوطلب ورود به برنامه بر اساس دو مورد باید تصمیم‌گیری کند:
  - تعداد ظرفیت موجود برای مصاحبه هر دوره
  - ترتیب افراد حاضر در صف‌های دوره‌های مختلف

تعداد ظرفیت موجود برای مصاحبه هر دوره (تعداد مصاحبه‌هایی که برای هر دوره مثلا سی‌شارپ می‌توان انجام داد) را کوتا (Quota) می‌نامیم. کوتا برای هر دوره در صفحه [آمار اینترن‌ها و منتورهای فنی](https://onedrive.live.com/view.aspx?resid=A9B215A332F3E600%21392628&id=documents&wd=target%28Mentors%27%20Info.one%7C0D288A60-6B0B-4B53-9631-BAA46BD790A9%2FInterns%20%26%20Technical%20Mentors%20per%20Course%7C2CA154B3-C056-476D-8345-2420F1879AC0%2F%29) مشخص شده است. محاسبه‌ی کوتاهای دوره‌های مختلف در جلسات ساختاری انجام می‌شود. برنامه‌ریز مصاحبه براساس کوتا مشخص شده می‌تواند تصمیم بگیرد که برای کدام دوره یا دوره‌ها امکان برگزاری مصاحبه وجود دارد. پس از انتخاب دوره یا دوره‌های دارای کوتا، از گروه تگرامی CS Internship - Queue،‌ که صف‌های داوطلبین ورود به هر دوره در آن مشخص شده است،‌ دو نفر اول را برای مصاحبه انتخاب می‌کند.

#### دو کوردینتور (Coordinators)
برنامه‌ریز مصاحبه دو کوردینتور حاضر در جلسه مصاحبه را از کسانی دارای سطح کارآموزمنتوری هستند، بر اساس دو مورد زیر انتخاب می‌کند:
  - بررسی ظرفیت گرفتن اینترن از صفحه [اطلاعات منتورها](https://onedrive.live.com/view.aspx?resid=A9B215A332F3E600%21392628&id=documents&wd=target%28Mentors%27%20Info.one%7C0D288A60-6B0B-4B53-9631-BAA46BD790A9%2FMentors%27%20Info%7C8FAEF09B-ED63-46F7-AF4E-26E8FA94988B%2F%29) برای کوردینتور
  - بررسی ظرفیت زمانی کوردینتور روی بورد اسپرینت عملیاتی مربوط به مصاحبه

#### مشاهده‌گر (Observer)
مشاهده‌گر روال کلی انجام مصاحبه را مشاهده می‌کند. این نقش می‌تواند به شخصی از هر سطح منتوری واگذار شود. برنامه‌ریز مصاحبه براساس ظرفیت روی بورد عملیاتی آن اسپرینت می‌تواند برای مصاحبه مشاهده‌گر تعیین کند. قابل ذکر است که در صورت نبود ظرفیت، یک مصاحبه می‌تواند بدون مشاهده‌گر برگزار شود.

#### هماهنگ‌کننده مصاحبه (Interview Coordinator)
برنامه‌ریز مصاحبه در بکلاگ مصاحبه یک تسک تحت عنوان «هماهنگ‌کننده مصاحبه (Coordinate the Interview Team as a Planner)» دارد. او در خود جلسه مصاحبه حضور ندارد ولی طی این تسک در اسپرینتی که مصاحبه برنامه‌ریزی شده، مسئولیت پاسخ‌دهی به سوالات و ایجاد هماهنگی‌های لازم را خواهد داشت. نهایتا بعد از اتمام مصاحبه، درصورت ورود متقاضی به برنامه می‌بایست کوتا مربوط به آن دوره را در [صفحه مربوط به آن](https://onedrive.live.com/view.aspx?resid=A9B215A332F3E600%21392628&id=documents&wd=target%28Mentors%27%20Info.one%7C0D288A60-6B0B-4B53-9631-BAA46BD790A9%2FInterns%20%26%20Technical%20Mentors%20per%20Course%7C2CA154B3-C056-476D-8345-2420F1879AC0%2F%29) به روز کند.


## آموزش‌دهنده‌ها

این مستند می‌تواند توسط تمام افرادی که فرآیند برنامه‌ریز مصاحبه را به شیوه‌‌ی نوشته شده در این مستند برگزار کرده‌اند، به افرادی که بایستی این مستند را مطالعه کنند آموزش داده شود.

## نحوه آموزش

لازم است فردی که این مستند را به منظور اجرای فرآیند هماهنگی مصاحبه در برنامه CS Internship مطالعه می‌کند، محتویات این مستند را حتما و حداقل یک بار با یکی از افرادی که قبلا این کار را انجام داده است، مرور کند.

## واژه‌نامه

مصاحبه‌کننده (Interviewer): فردی که مسئول انجام مصاحبه با داوطلبان است. درحالت استاندارد میبایست دو مصاحبه‌کننده در هر جلسه حضور داشته باشند.

داوطلب (Interviewee): فردی که برای شرکت در برنامه، مصاحبه می‌شود. داوطلبان از صف‌های دوره‌ها انتخاب می‌شوند.

کوردینیتور (Coordinator): فردی که مسئول هماهنگی کارهای اینترن بعد از ورود به برنامه است. کوردینیتورها از افراد دارای سطح کارآموزمنتوری انتخاب می‌شوند.

تسهیل‌گر (Facilitator): تسهیل‌گر مصاحبه به شخصی گفته می‌شود که مسئولیت آماده‌سازی جلسه مصاحبه و برگزاری و مدیریت جلسه Debrief را بر عهده دارد.

مشاهده‌گر (Observer): فردی که به عنوان ناظر در جلسه مصاحبه حضور دارد و روال کلی مصاحبه را مشاهده می‌کند. این فرد از میان منتورها انتخاب می‌شود.

برنامه‌ریز مصاحبه (Interview Planner): فردی که مسئول برنامه‌ریزی، هماهنگی مصاحبه‌ است. این فرد مسئول ساخت و اساین کردن تسک‌ها به افراد مختلف برنامه و اطلاع‌رسانی به آن‌ها در گروه Mentors است.

کوتا (Quota): ظرفیت مشخص شده برای تعداد مصاحبه‌ها در یک دوره. این ظرفیت به تعداد مصاحبه‌های قابل انجام برای هر دوره اشاره دارد.

صف داوطلبین (Queue): لیستی از داوطلب‌ها که برای ورود به برنامه در صف دوره‌های مختلف برنامه قرار دارند. این صف‌ها در گروه تگرامی CS Internship - Queue هستند.

تسک (Task): وظایف مشخصی که به اعضای افراد برنامه اساین می‌شود. هر نقش در مصاحبه (مصاحبه‌کننده، کوردیناتور، آنبوردکننده و ...) یک یا چند تسک دارد.

دیبریف (Debrief): جلسه‌ای پس از پایان مصاحبه که در آن مصاحبه‌کنندگان نظرات و ارزیابی‌های خود را در مورد داوطلبان و روال جلسه مطرح می‌کنند.



