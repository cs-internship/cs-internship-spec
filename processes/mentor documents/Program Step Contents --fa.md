# محتوای استپ‌های برنامه CS Internship


## **مقدمه**

برنامه CS Internship با هدف آماده‌سازی تخصصی اینترن‌ها در حوزه‌های مختلف فناوری طراحی شده است. این برنامه شامل دو فاز اصلی است:

۱. **فاز مطالعاتی:** در این فاز تمرکز بر یادگیری مفاهیم نظری و مهارت‌های پایه برنامه نویسی و منتوری است.

۲. **فاز کارآموزی عملی:** این فاز متمرکز بر اجرای عملی و به‌کارگیری مهارت‌های کسب‌شده در پروژه‌های واقعی در شرکت‌های طرف قرارداد با برنامه است.

در فاز مطالعاتی، دوره‌ها به مراحل یا استپ‌هایی تقسیم می‌شوند که هر یک شامل فعالیت‌های آموزشی و تمرینی است. این تقسیم‌بندی به اینترن‌ها کمک می‌کند تا مطالب فنی را به شکلی منظم و گام‌به‌گام فرا بگیرند. 

هدف از این مستند، آشنایی اینترن‌ها با ساختار و محتوای استپ‌های مختلف دوره‌های برنامه است.



## **مخاطب**

مخاطب اصلی این داکیومنت اینترن‌هایی هستند که در برنامه CS Internship شرکت می‌کنند.



## **معرفی موضوع**

هنگامی که اینترن‌ها وارد برنامه CS Internship می‌شوند، لازم است با ساختار استپ‌های دوره‌ی خود آشنا شوند. هر استپ به‌عنوان یک واحد آموزشی مستقل طراحی شده.

این مستند به تفصیل مطالب مربوط به استپ‌ها را به اینترن‌ها توضیح می‌دهد تا آنها بتوانند دیدی نسبت به مسیر پیش‌برد استپ‌هایشان به دست آورند.



## **شرح جزئیات**

## معرفی دوره‌ها

برنامه CS Internship در حال حاضر شامل سه دوره اصلی است:
- **دوره وب** 
- **دوره سی‌شارپ**
- **دوره یادگیری ماشین**

هر دوره به چندین استپ تقسیم شده. هر استپ از مفاهیم پایه شروع شده و به مباحث پیشرفته ختم می‌شود. این ساختار مرحله‌ای، به اینترن‌ها کمک می‌کند تا مهارت‌های خود را به تدریج توسعه دهند.



## ساختار استپ‌ها

هر استپ از دو بخش اصلی تشکیل شده است:

۱. **بخش فراگیری مهارت‌های فنی**: در این بخش اینترن‌ها با مطالب فنی دوره‌ی خود آشنا می‌شوند. این بخش از دو زیرمجموعه‌ زیر ساخته شده:
   ۱. **استادی آیتم‌ها (Study Items):** منابع آموزشی برای یادگیری مفاهیم نظری در هر استپ.
   ۲. **تسک‌ها (Tasks):** تمرینات عملی برای تثبیت مطالب نظری کسب شده در هر استپ.

۲. **بخش فراگیری مهارت‌های نرم (Soft Skills)** : در این بخش اینترن‌ها با ویدئوهایی برای فراگیری دوره‌ منتوری و مهارت‌های نرم آشنا می‌شوند و در جلسات کارگاه‌های منتورشیپ شرکت می‌کنند.

در ادامه به توضیحات تکمیلی هر بخش میپردازیم:

### الف) استادی آیتم‌ها (Study Items)
این بخش شامل منابع آموزشی مختلف است. برخی از نمونه استادی آیتم‌ها عبارت‌اند از:
- کتاب‌ها
- مقالات
- داکیومنت‌ها
- ویدیوهای آموزشی

استادی آیتم‌ها پایه نظری هر استپ را تشکیل داده و زمینه را برای انجام تسک‌ها فراهم می‌کنند.

### ب) تسک‌ها (Tasks)
تسک‌ها وظایفی هستند که اینترن باید برای تثبیت مفاهیم مطالعه‌شده انجام دهند. برخی از نمونه تسک‌ها عبارت‌اند از:
- ایجاد حساب کاربری در پلتفرم‌های تخصصی.
- تمرین تایپ ده انگشتی برای تقویت مهارت تایپ سریع برای کدنویسی.
- کسب بج‌های مختلف از وب‌سایت Stack Overflow برای تقویت مهارت‌های پرسش و پاسخ و آشنایی با جامعه‌ برنامه نویسان.
- ساخت پروژه‌های مرتبط به مطالب آموخته شده به منظور تمرین برنامه نویسی.
- انجام مراحل مشخص شده در سایت‌های به‌خصوص به جهت تمرین برنامه نویسی.
- مطالعه منابع مربوط به Git و GitHub برای یادگیری و تمرین مدیریت پروژه‌های برنامه نویسی.
- ارائه آنلاین مفاهیم یادگرفته‌شده به عنوان تمرینی برای پرورش مهارت‌های ارائه.



## کارگاه‌های منتورشیپ در CS Internship

در برنامه CS Internship دوره‌های یادگیری مهارت‌های نرم (Soft Skills) وجود دارد که در قالب دو دوره زیر ارائه می‌شوند:

   **۱. کارگاه‌های ارتباطی (Communication Workshops):** این کارگاه‌ها به تقویت مهارت‌های ارتباطی، تعامل مؤثر با دیگران و ارتقای توانایی برقراری ارتباط حرفه‌ای تمرکز دارند.

   **۲. کارگاه‌های مربی‌گری (Coaching Workshops):** این کارگاه‌ها شامل آموزش اصول مربی‌گری، ارائه بازخورد سازنده و مهارت‌های راهنمایی و آموزش در محیط حرفه‌ای است.

## ساختار ویدئو‌های کارگاه‌ها و نحوه ارائه‌ی آنها

 ۱. در اکثر استپ‌ها (به‌جز چند استپ پایانی)، در بخش Mentors Training لینک دو ویدئوی مرتبط با این کارگاه‌ها قرار دارد.

 ۲. این ویدئوها جلسات کارگاهی هستند که در محیط برنامه Zoom توسط آقای صادقی چند سال پیش برگزار شده‌اند و الان به صورت ویدئوی ضبط شده در دسترس هستند.

 ۳. این ویدیوها در سه نمای مختلف ضبط شده‌اند:
  ۱. **نمای کامل اعضای حاضر در جلسه**
  ۲. **نمای سخنران در جلسه**
  ۳. **نمای سخنران با نمایش صفحه (Screen Sharing)**
   
 تنها یکی از این نماها از طریق لینکی که در هر استپ وجود دارد قابل مشاهده است. با این حال، برای دسترسی به تمامی نماها، اینترن‌ها می‌توانند از پوشه‌های فیلم‌های کارگاه‌های موجود در گوگل درایو که به آن دسترسی دارند استفاده کنند.

## دسترسی به ویدئوهای گوگل درایو
   در گوگل درایو دو پوشه با عناوین زیر در دسترس خواهد بود:

۱. دوره‌های آموزشی کارآموزمنتوری: شامل ۸ پوشه مجزا برای ۸ کارگاه مهارت‌های ارتباطی می‌باشد. در هر پوشه میتوانید دسترسی به نماهای مختلف هر جلسه را داشته باشید.

۲. دوره‌های آموزشی دستیارمنتوری: شامل ۱۲ پوشه مجزا برای ۱۲ کارگاه مهارت‌های مربیگری می‌باشد. در هر پوشه میتوانید دسترسی به نماهای مختلف هر جلسه را داشته باشید.


## نحوه دسترسی

۱. **درخواست دسترسی:** اینترن بعد از ورود به برنامه باید آدرس Gmail خود را به کوردینیتورش اعلام کرده و دسترسی به ویدئوهای کارگاه‌های ارتباطی را درخواست کند.

۲. **دریافت ویدئوهای مربی‌گری:** پس از اتمام کارگاه‌های مهارت‌های ارتباطی، اینترن لازم است دوباره از کوردینیتور خود دسترسی به ۱۲ ویدئوی کارگاه مربی‌گری را درخواست کند.


## مراحل پیشبرد کارهای کارگاه‌ها
برای هر ویدئو، مراحل زیر طی می‌شود:

۱. **تماشای ویدئو:** انتخاب نمای دلخواه و مشاهده ویدئو.

۲. **تهیه گزارش:** نوشتن مشاهدات و موضوعاتی که برایتان با دیدن جلسه باز شده در فایل تمپلیت گزارش نویسی. در فایل تمپلیت توضیحاتی درمورد نحوه‌ نوشتن گزارش آمده است. توجه کنید این توضیحات فقط جنبه‌ پیشنهاد دارند و لازم نیست حتما به این سوالاتی که در تمپلیت اشاره شده پاسخ دهید. نحوه ارائه دادن مشاهداتتون در گزارش به سلیقه خودتون هست.

۳. **ارسال گزارش:** گزارش باید در پیامی در تاپیک Reports در گروه CS Internship - Coordination ارسال شود و در این پیام کوردینیتور نیز منشن گردد تا از ارسال گزارش شما مطلع گردد.

۴. **تنظیم جلسه:** برای گزارشتان جلسه‌ کارگاهی هماهنگ کنید. (برای راهنمایی نحوه‌ هماهنگی این جلسه میتوانید [............](............) را مطالعه کنید.)

۵. اطلاع در گروه CS Internship - Coordination تاپیک Reports برای هماهنگ کردن جلسه و ذکر تاریخ و شماره جلسه کارگاه هماهنگ شده و منشن کردن کوردینیتور.
 
۶. شرکت در جلسه‌ هماهنگ شده: در جلسه‌ هماهنگ‌شده به‌صورت تصویری شرکت خواهید کرد. این جلسه با حضور دو منتور و اینترن‌هایی که ویدئوی هم‌گروه با شما را مشاهده کرده‌اند برگزار می‌شود. اگر سوال یا ابهامی درباره‌ موضوعات مطرح‌شده در ویدئو داشته باشید، می‌توانید از منتورهای حاضر در جلسه بپرسید.

هدف این جلسات پرسش از شما درباره‌ موضوعات ویدئو نیست، بلکه فضایی برای گفتگو با منتورها در مورد مفاهیم ارائه‌شده در ویدئو است.

جلسات کارگاه‌ها در چند روز هفته برگزار می‌شوند و مدت زمان هر جلسه حداکثر نیم ساعت است. با این حال، بسته به سوالات و گفتگوهای مطرح‌شده، این مدت زمان ممکن است تغییر کند، اما از ۳۰ دقیقه تجاوز نخواهد کرد. در صورتی که نیاز به گفتگوی مفصل‌تری درباره‌ موضوعی داشتید، می‌توانید درخواست جلسه اضافه خود را در گروه CS Internship - Coordination مطرح کنید تا در صورت امکان، جلسه‌ای جداگانه با یک منتور برایتان تنظیم شود.

**توجه:** در هر استپ، دو ویدئو قرار داده شده است. برای تکمیل کارهای مربوط به هر استپ، لازم است هر دو ویدئو را مشاهده کرده و در دو جلسه مربوطه شرکت کنید. توجه داشته باشید که ابتدا باید ویدئوی اول را ببینید و در جلسه آن حضور داشته باشید، سپس ویدئوی دوم را مشاهده کرده و در جلسه مربوط به آن شرکت کنید. رعایت این ترتیب و زمان‌بندی برای درک صحیح و انتقال مؤثر مطالب بسیار حائز اهمیت است.

- برای اطلاعات بیشتر می‌توانید [Mentors Training Workshop](https://github.com/cs-internship/cs-internship-spec/blob/master/courses/mentoring-workshops-instruction.md) را مطالعه کنید.
   

![img1](https://github.com/user-attachments/assets/af411a40-406d-4541-b5c0-1909ceac052c)




## حالت استثنا

برای تسریع در پیشبرد فرآیند منتورشیپ، اینترن‌ها می‌توانند از **حالت استثنا** استفاده کنند. در صورتی که اینترنی قصد استفاده از حالت استثنا را داشته باشد، لازم است مراحل زیر را طی کند:

۱. گزارش مربوط به **ویدئوی اول** خود را در گروه **CS Internship - Coordination** در تاپیک **Reports** ارسال کند.  

۲. به کوردینیتور اطلاع دهد که قصد استفاده از حالت استثنا را دارد.  

### فرآیند بررسی
کوردینیتور گزارش اینترن را برای منتورها ارسال می‌کند. منتورها پس از بررسی گزارش، نظر خود را اعلام می‌کنند. اگر گزارش مناسب باشد، اینترن می‌تواند از حالت استثنا استفاده کند و با دو گزارش در یک جلسه کارگاه شرکت کند. در غیر این صورت لازم است برای هر گزارش یک جلسه هماهنگ کند. اطلاع رسانی این موضوع در گروه **CS Internship - Coordination** صورت می‌گیرد.

**توجه مهم:**  
- گذراندن پروسه‌ کارگاه‌های منتورشیپ ممکن است زمان‌بر باشند. بنابراین، توصیه می‌شود اینترن برنامه‌ای منظم برای استپ‌ها تنظیم کند، به این معنا که از شروع استپ، به فکر کارهای کارگاه‌های منتورشیپ باشد.



![img3](https://github.com/user-attachments/assets/d68f561d-d5f9-423d-b007-4db95ce19fe8)


## نحوه تعهد دادن (تعیین ددلاین)

اینترن پس از ورود به استپ جدید پس از دریافت متن استپ جدید از کوردینیتور خود، میبایست محتوای استپ جدید را مطالعه کند و در مدت حداکثر تا ۲۴ ساعت ددلاین استپ جدید خود را مشخص کند و در گروه CS Internship - Coordination در تاپیک Reports بفرستد. 

**توجه:** در صورتی که اینترن در بازه‌ی تعیین‌شده (۲۴ ساعت) ددلاین خود را اعلام نکند، مشمول **پنالتی** خواهد شد. برای آشنایی بیشتر [داکیومنت پنالتی‌ها](https://github.com/cs-internship/cs-internship-spec/blob/master/processes/documents/CSI%20-%20Process%20-%20Penalty--farsi-ir.md) را مطالعه کنید.

توجه داشته باشید در پیام تعهد ددلاین استپ، لازم است اطلاعات زیر را وارد کنید:
   - هشتگ #تعهد
   - نام کامل اینترن
   - تاریخ ددلاین
   - هشتگ نام دوره
   - هشتک شماره استپ
   - آیدی تلگرام کوردینیتور برای اطلاع‌رسانی

در صورتی که بعد از تعیین ددلاین اولیه متوجه شدید که تاریخ مناسبی برای ددلاین استپ خود انتخاب نکرده‌اید، می‌توانید ددلاین استپ خود را تغییر دهید. برای تمدید، مشابه ساختار پیام تعهد اولیه عمل کرده و در متن پیام ذکر کنید که این یک تغییر تعهد است.

وقتی ددلاین جدیدی می‌دهید، تاریخ این ددلاین در پروفایل شخصی شما ثبت می‌شود. درصورتی که تعداد تمدید ددلاین‌هایتان زیاد شود، به این معنا می‌باشد که همان اول استپ نتونسته بودید ددلاین اولیه‌ مناسبی برای استپ خود مشخص کنید.

**توجه:** اگر بیش از دو هفته از ددلاین تعیین‌شده برای استپ بگذرد و تمدیدی انجام نشود، روند خروج شما از دوره به‌صورت خودکار آغاز خواهد شد.  


برای مشاهده مثال‌های پیام تعهد، می‌توانید در گروه CS Internship - Coordination در تاپیک Reports با جستجوی هشتگ #تعهد نمونه پیام‌های تعهد اینترن‌های دیگر را ببینید.


## پروفایل اینترن

پس از ورود هر اینترن به برنامه، یک پروفایل شخصی برای او توسط کوردینیتور از تمپلیت مشخص، ساخته می‌شود. این پروفایل شامل اطلاعات زیر است:
- **تعهد ورود به برنامه**: تاریخ و متن تعهد اولیه ورود به برنامه
- **حساب‌های کاربری در شبکه‌های اجتماعی**: لینک پروفایل‌ در پلتفرم‌های مرتبط با برنامه (مانند Gmail، Outlook، GitHub، Stack Overflow و ...)
- **پیشرفت استپ‌ها**: تاریخ تکمیل موارد استپ‌ها، شامل آیتم‌ها، تسک‌ها و ویدئوهای کارگاه‌ها
- **نوت‌هایی که اعضای برنامه بر اساس حضور اینترن در برنامه در پروفایل او ثبت کرده‌اند**: مواردی مانند زمان ارسال گزارش فعالیت، فیدبک درباره عملکرد فنی، توضیحات مربوط به مسائل و شرایط پیش‌آمده برای اینترن و ... در پروفایل اینترن‌ها ثبت میشود.

این پروفایل به‌عنوان مرجع ارزیابی عملکرد اینترن در طول برنامه عمل می‌کند و معیاری برای سنجش آمادگی او جهت ورود به مرحله کارآموزی عملی است. شرکت‌هایی که با برنامه CS Internship برای دوره کارآموزی عملی همکاری می‌کنند، دسترسی به پروفایل اینترن‌هایی که آماده شروع دوره کارآموزی عملی هستند خواهند داشت. این شرکت‌ها بر اساس عملکرد و توضیحات موجود در پروفایل، تصمیم می‌گیرند که آیا تمایل دارند با این اینترن برای کارآموزی عملی همکاری کنند یا خیر.



## گزارش‌ هفتگی

گزارش فعالیت ابزاری کلیدی برای پیگیری پیشرفت اینترن‌ها در استپ های برنامه است. این گزارش‌ها نشان‌دهنده میزان فعالیت‌های انجام‌شده هستند و به منتورها امکان می‌دهند تا عملکرد هر اینترن را بررسی و در پروفایلشان ثبت کنند.

#### ساختار گزارش هفتگی
گزارش شامل بخش‌های زیر است:
- **مشخصات کلی**: نام اینترن، شماره استپ، شماره گزارش و تاریخ ارسال گزارش.
- **جزئیات فعالیت**: لینک پست‌های مربوط به Study Itemها و Taskها در شبکه‌های اجتماعی مانند Telegram - Linkedin - Twitter(X) (ترجیحاً به ترتیب ذکر شده پست‌ها را بگذارید تا کوردینیتور به راحتی پروفایل شما را آپدیت کند). همچنین، تاریخ ارسال هر پست و توضیحی در مورد اینکه هر پست مربوط به کدام تسک و استادی آیتم است.
- **جزئیات جلسه‌ها**: جلسه‌هایی که در بازه گزارش برای خودتان تنظیم کرده‌اید و در آن‌ها شرکت کرده‌اید.
- **ارزیابی عملکرد**: امتیازدهی به خودتان (به‌صورت درصد از ۱۰۰)، که توسط خود اینترن تعیین می‌شود، به همراه میزان ساعات فعالیت و میزان عمل کردن، در بازه یک هفته، به تعهد خود (برای مثال 9 ساعت از 15 ساعت) و همچنین این اطلاعات در پروفایل شخصی شما ثبت خواهد شد.
- **توضیحات تکمیلی**: می‌توانید فعالیت‌های غیر از ارسال پست‌ها را به‌صورت متنی اضافه کنید. این بخش اختیاری است.

ساختن تمپلیت گزارش فعالیت به خلاقیت خود اینترن بستگی دارد. شما می‌توانید در گروه CS Internship - Coordination، بخش Reports، گزارش‌ اینترن‌های دیگر را مشاهده کرده و از آن‌ها ایده بگیرید. توجه داشته باشید که تمپلیت گزارش شما باید شامل موارد بالا باشد، اما نحوه ساختاردهی آن به شما بستگی دارد.

### نکات تکمیلی:
- هنگام ارسال گزارش در گروه CS Internship - Coordination، بخش Reports، لازم است آیدی کوردینیتور خود را نیز در متن گزارش ذکر کنید تا کوردینیتورتان متوجه شود.
- هر هفته باید گزارش‌ها در گروه ارسال ‌شود. حتی اگر هفته‌ای فعالیتی نداشتین، باز هم میبایست گزارش برای کوردینیتور خود بفرستید و در گزارش قید کنید که فعالیتی نداشتید.
- پس از رسیدن مجموع ساعت فعالیت به ۲۵ ساعت، میتوانید هماهنگی جلسه فنی با منتور فنی را انجام دهید. این جلسات به‌صورت هفتگی توسط منتورهای فنی برگزار می‌شوند.
- اگر در هفته‌ای گزارشی برای کوردینیتورتان ارسال نکنید، در پروفایل شما نوتی ثبت می‌شود که نشان‌دهنده عدم دریافت گزارش از طرف شما است.
- میزان فعالیت فنی شما در هفته به خودتان بستگی دارد. هرچقدر فعال‌تر باشید، می‌توانید از مزایای بیشتری در برنامه استفاده کنید و برنامه نیز منابع بیشتری در اختارتان قرار میدهد.
- با توجه به اینکه اسپرینت‌های برنامه هر دوشنبه تغییر می‌کند، امکان انتخاب این روز برای ارسال گزارش وجود ندارد. کوردینیتور شما باید پیش از شروع اسپرینت جدید، فرصت کافی برای بررسی گزارش‌ها و به‌روزرسانی پروفایل‌تان را داشته باشد. بنابراین، لطفاً روزی غیر از دوشنبه را برای ارسال گزارش خود انتخاب کنید.


## ارائه آنلاین

ارائه آنلاین یکی از مهم‌ترین بخش‌های هر استپ است (به‌جز استپ صفر، چون استپ صفر تسک ارائه آنلاین ندارد) که هدف آن ارزیابی مهارت‌های فنی فراگرفته‌شده و سنجش توانایی اینترن در انتقال مفاهیم آموخته‌شده به دیگران است.
### مراحل هماهنگی ارائه آنلاین
برای هماهنگ کردن ارائه آنلاین، مراحل زیر طی میشود:

۱. **اعلام زمان پیشنهادی**: اینترن باید ۷ روز قبل از ددلاین خود، روز و بازه زمانی پیشنهادی خود را برای برگزاری ارائه به کوردینیتور اعلام کند. این بازه زمانی نباید بیشتر از ۵ ساعت باشد.
زمان پیشنهادی باید در گروه CS Internship - Coordination، بخش General ارسال شود.

۲. **هماهنگی با منتورها**: پس از دریافت زمان پیشنهادی، کوردینیتور با منتورها در گروه منتورها هماهنگی لازم را برای تایید و نهایی کردن زمان ارائه انجام می‌دهد.
پس از تایید، کوردینیتور در گروه CS Internship - Coordination، بخش General به اینترن اطلاع می‌دهد که زمان نهایی برگزاری ارائه مشخص شده است.

۳. **برگزاری ارائه آنلاین**: در روز و ساعت تعیین‌شده، منتورهایی که کوردینیتور با آن‌ها هماهنگ کرده است در ارائه آنلاین شرکت خواهند کرد. اینترن باید ارائه خود را در آن زمان برگزار کند.
پس از پایان ارائه، منتورها فیدبک‌های خود را به اینترن خواهند داد.

- برای اطلاعات بیشتر می‌توانید [Guidelines for LinkedIn Live Presentation](https://github.com/cs-internship/cs-internship-spec/blob/master/courses/presentation-guidelines.md) را مطالعه کنید.

### شرایط برگزاری ارائه
برای برگزاری یک ارائه آنلاین، رعایت شرایط زیر الزامی است:

- تمام استادی آیتم‌های استپ باید مطالعه شده باشند.
- تمام تسک‌های استپ (به جز تسک ارائه آنلاین) باید انجام شده باشند.
- تمام ویدئوهای کارگاه‌های منتورشیپ مربوط به استپ شرکت کرده باشد.
- حداقل در یک جلسه فنی مربوط به استپ شرکت کرده باشد (اگر ساعت صرف شده برای دوره کمتر از ۲۵ ساعت باشد، شما همچنان باید در حداقل یک جلسه فنی شرکت کنید).
- برای اتمام هر تسک یا استادی آیتم، باید حداقل یک پست در هر سه شبکه اجتماعی Telegram، Twitter و LinkedIn منتشر شده باشد.


پس از برگزاری ارائه آنلاین، اینترن باید پست تسک مربوط به ارائه آنلاین را در شبکه‌های اجتماعی منتشر کند. با به اتمام رساندن ارائه‌ی استپ و انتشار پست ارائه، پرونده‌ی استپ کنونی اینترن بسته میشود و میتواند وارد استپ بعد دوره‌ خود بشود. 

## گروه‌ها و کانال‌های برنامه
برای آشنایی با کارکرد هر گروه و کانال، می‌توانید پیام‌های پین شده آن‌ها را مطالعه فرمایید.

- **گروه CS Internship - Club**: گروه مخصوص اینترن‌ها که در آن پست‌های مرتبط با استپ‌هایشان را منتشر می‌کنند.
- **گروه CS Internship - Type Racing**: گروهی برای برگزاری مسابقات تایپ و دورهمی‌های آنلاین، که لینک ورود به رقابت‌ها در اینجا ارسال می‌شود.
- **گروه CS Internship - Queue**: فضایی برای افرادی که درخواست ورود به دوره را دارند؛ تمامی افراد در صف دوره در اینجا حضور دارند.
- **گروه CS Internship - Interview Onboarding**: گروهی که افراد پس از رسیدن نوبت ورودشان به دوره در آن عضو شده و مراحل ورودشان انجام می‌شود.
- **گروه CS Internship - Coordination** گروه اصلی تعاملات هماهنگی در برنامه است که شامل چندین تاپیک است که هرکدام کاربرد مشخصی دارند:
  - **تاپیک Reports**: برای ارسال گزارش‌های مربوط به دوره، مانند تمدید ددلاین‌ها، گزارش‌های هفتگی و کارگاه‌ها.
  - **تایپک Meetings**: جهت هماهنگی جلسات و ثبت ساعت‌های برگزاری.
  - **تاپیک General**: فضایی برای بحث‌های عمومی مرتبط با دوره.
  - **تاپیک Questions**: مخصوص پرسیدن سوالات و دریافت راهنمایی در مورد دوره و مسائل مرتبط.
- **کانال CS Internship - Feed**: کانال اطلاع‌رسانی دوره که تمامی اخبار و اعلان‌های مهم در آن قرار می‌گیرد.



**توجه:** هرگونه مسئله یا سوال مرتبط با دوره باید در گروه‌های مربوطه مطرح شود و **پیام‌های خصوصی** خارج از چهارچوب برنامه محسوب می‌شود.

## استپ صفر

استپ صفر در برنامه CS Internship به عنوان گام ابتدایی و اساسی برای آماده‌سازی محیط کار و ایجاد ارتباطات اولیه بین اینترن‌ها و اعضای برنامه طراحی شده است. این استپ به‌عنوان یک گام مشترک برای اینترن‌های همه دوره‌های مختلف تحت عنوان **"Ice-Breaking Step"** شناخته می‌شود. هدف این مرحله، آشنایی اولیه اینترن‌ها با برنامه و تسهیل تعاملات اجتماعی میان اعضای مختلف است. در این بخش میخواهیم یکبار مراحل و کارهایی که در استپ صفر لازم هست انجام بدهید را شرح دهیم:

### فعالیت‌های مورد نیاز در استپ صفر

در این استپ، اینترن‌ها باید مراحل زیر را طی کنند:

۱. **مطالعه داکیومنت‌های انبوردینگ و هماهنگی جلسه پرسش و پاسخ**
   
   لازم است داکیومنت‌های بخش **انبوردینگ استپ ۰** را **به ترتیبی که نوشته شده** مطالعه کنید. سپس در گروه **CS Internship - Coordination** و در تاپیک **Meetings** با کوردینیتور خود هماهنگ شوید و یک جلسه پرسش و پاسخ تنظیم کنید. هر سوالی که دارید، می‌توانید در این جلسه از کوردینیتور خود بپرسید.

۲. **ایجاد حساب‌های کاربری در شبکه‌های اجتماعی**  
   اینترن‌ها باید در صورتی که حساب کاربری در شبکه‌های اجتماعی **لینکدین** و **توییتر** ندارند، آن‌ها را ایجاد کرده و در هر سه شبکه اجتماعی (Telegram، LinkedIn، Twitter) پست‌هایی مربوط به خود منتشر کنند.  
   در این پست‌ها، اینترن‌ها میتوانند توضیح دهند که از این شبکه‌های اجتماعی به‌عنوان ابزارهای ارتباطی با اعضای برنامه استفاده خواهد شد و میتوانند اعلام کنند که قصد دارند فعالیت‌های خود را در برنامه CS Internhisp از طریق این پلتفرم‌ها به اشتراک بگذارند.  

۳. **برگزاری جلسه گفتگو با اعضای برنامه**  
   اینترن باید جلسه‌ای با اینترن‌های دوره خود و دستیاران فنی برنامه و کوردینیتور خود تحت عنوان "برگزاری جلسه گفتگو با اعضای برنامه" ترتیب دهد.  
   لیست اعضای برنامه در پیام‌ پین شده گروه **CS Internship - Coordination** در تاپیک **General** موجود است و به‌طور مداوم به‌روزرسانی می‌شود.  
   در این جلسه، اینترن لازم است خود را معرفی کرده و از طرف مقابل بخواهد که خودش را معرفی کند. سپس، در مورد پیشینه فنی و غیر فنی فرد موردنظر اطلاعات به دست آورد و از او بخواهد تا در زمینه‌های خاصی که می‌تواند در آینده از او راهنمایی بگیرد، اطلاعات بدهد. این فعالیت به آشنایی اینترن‌ها با اعضای برنامه و ایجاد ارتباطات مؤثر با محیط و افراد برنامه کمک خواهد کرد.

۴. **انتشار پست‌های مربوط به گفتگوها**  
   پس از هر گفتگو، اینترن باید یک پست در گروه تلگرامی دوره خود با هشتگ **#معرفی** ارسال کند.  
   در این پست، اینترن باید فردی را که با او صحبت کرده به‌طور مختصر معرفی کند. همچنین باید در قالب یک پست در **توییتر** احساسات خود را از این گفتگو به اشتراک بگذارد.
   دقت کنید فقط پست‌های جلسات گفتگو لازم است در دو پلتفرم تلگرام و توییتر گذاشته شود. نیازی به انتشار در لینکدین نمی‌باشد. ولی باقی تسک‌ها و استادی‌ایتم‌های برنامه لازم است در هر سه پلتفرم حداقل یک پست گذاشته شود.

۵. **تهیه گزارش فعالیت در استپ صفر**  
   اینترن لازم است گزارشی از فعالیت‌های انجام‌شده در استپ صفر (طبق استاندارد گزارش‌هایی که بالاتر گفتیم) تهیه کند و پست‌هایی که در استپ صفر منتشر کرده است را به صورت هفتگی در گزارش خود ثبت و در گروه ارسال کند.

۶. **تماشای ویدیو کارگاه ارتباطات انسانی**  
   اینترن‌ها باید ویدئو **کارگاه ارتباطات انسانی** شماره ۲ را مشاهده کرده و گزارش آن‌ها را در بخش **Reports** گروه **CS Internship - Coordination** ارسال کنند.

### نکات مهم در استپ صفر

- استپ صفر جزء استپ‌های فنی برنامه محسوب نمی‌شود. بنابراین، هیچ جلسه فنی‌ای برای گزارش‌های اینترن در این استپ هماهنگ نمی‌شود.
- پس از دریافت لینک استپ صفر توسط کوردینیتور در گروه CS Internship - Coordination اینترن میبایست تا ۲۴ ساعت آینده متن استپ صفر را مطالعه کند و در گروه، ددلاین استپ خود را اعلام کند. درصورتی که از این بازه زمانی بگذرد، اینترن شامل پنالتی میشود. (برای کسب اطلاعات درمورد پنالتی‌ها، داکیومنت [CSI - Process - Penalty--farsi-ir.md](https://github.com/cs-internship/cs-internship-spec/blob/master/processes/documents/CSI%20-%20Process%20-%20Penalty--farsi-ir.md) را مطالعه کنید)

برای مشاهده اطلاعات بیشتر و جزئیات دقیق‌تر در مورد استپ صفر، میتوانید در پوشه‌ دوره‌های برنامه، فایل Step0.md را باز کنید و اطلاعات دقیق درباره استپ صفر خود را بگیرید.


## شروع فاز کارآموزی عملی

پس از تکمیل تمامی استپ‌های مطالعاتی، اینترن وارد مرحله کارآموزی عملی می‌شود. شرایط ورود به این مرحله عبارت‌اند از:

۱. تکمیل تمامی استپ‌های مطالعاتی.

۲. اضافه شدن به کانال CS Job Network توسط یکی از منتورها.

در کانال CS Job Network، پروفایل اینترن‌ها برای شرکت‌های مختلف نمایش داده می‌شود تا فرصت‌های شغلی مناسب پیشنهاد شوند.

### شروع زودتر فاز کارآموزی عملی
اگر در حین استپ‌ها صلاح دیدید که زودتر کارآموزی عملی را شروع کنید، پروسه اضافه شدن به گروه **CS Job Network** و شروع دوره کارآموزی در حین گذراندن دوره مطالعاتی نیاز به تاییدیه از ۳ منتور و ۲ دستیارمنتور دارد. شما می‌توانید کار تاییدیه گرفتن را شروع کنید و وقتی از ۵ نفر تاییدیه گرفتید، به کوردینیتور خود اطلاع دهید تا بقیه مراحل پیش را ببرد.

**توجه:** اگر بخواهید دوره کارآموزی را همزمان با دوره مطالعاتی بگذرانید، لازم است همچنان زمان متعهد شده برای دوره مطالعاتی را رعایت کنید و هیچ‌گونه اختلالی در تعهدات مطالعه‌ای ایجاد نشود، به عبارتی دیگر شروع دوره کارآموزی نباید در زمانی که برای دوره تعهد داده شده اختلالی ایجاد کند.


## **سطوح و نقش‌های برنامه CS Internship**  

برنامه CS Internship دارای سطوح مختلفی است که هر سطح مسئولیت‌ها و نقش‌های مشخصی دارد. با پیشرفت در برنامه، افراد می‌توانند به سطوح بالاتر ارتقا یابند و در بخش‌های مختلف فعالیت کنند.  

### **سطح اینترن**  
اینترن به فردی گفته می‌شود که در حال گذراندن دوره مطالعاتی خود است. این افراد مراحل آموزشی را طی کرده و مهارت‌های فنی و نرم را در طول استپ‌های برنامه فرا می‌گیرند.  

### **سطح کارآموزمنتور**  
در استپ ۵، اینترن‌ها تسکی دارند که در آن درخواست اضافه شدن به بخش منتورشیپ برنامه را دارند. با ورود به بخش منتورشیپ، آن‌ها وارد سطح کارآموزمنتوری می‌شوند. این سطح علاوه بر ادامه مسیر مطالعاتی، در انجام وظایف اجرایی برنامه نیز نقش دارد، از جمله شرکت در جلسات اسپرینت عملیاتی، انجام تسک‌های عملیاتی و تسک‌های روتین برنامه و مشارکت به‌روزرسانی مستندات و غیره.

- **نقش کوردینیتور:** کارآموزمنتورهایی که مسئولیت پیگیری اینترن‌ها را بر عهده می‌گیرند، نقش کوردینیتور دارند. این افراد بر نحوه حضور اینترن‌های خودشان نظارت می‌کنند.  

### **سطح دستیارمنتور**  
دستیارمنتور فردی است که دوره مطالعاتی را به پایان رسانده و پس از گذراندن پیش‌نیازهای مشخص، به این سطح رسیده است. در این سطح، علاوه بر وظایف قبلی، افراد امکان حضور در جلسات اسپرینت ساختاری، اختصاص تسک‌های عملیاتی به اعضای برنامه و مدیریت بخشی از فرآیندهای برنامه را دارند.  

- **نقش منتور فنی:** دستیارمنتورهایی که بر کیفیت عملکرد فنی اینترن‌ها نظارت و جلسات فنی برگزار می‌کنند، نقش منتور فنی را بر عهده دارند.  

### **سطح کاندیدمنتوری**  
پس از تکمیل پیش‌نیازهای لازم، دستیارمنتورها می‌توانند به سطح کاندیدمنتوری وارد شوند. این افراد در جلسات ساختاری برنامه حضور داشته و امکان ایجاد کمیته و RFC برای ایجاد تغییرات اساسی در برنامه را دارند. همچنین می‌توانند برگزار کننده جلسات کارگاه‌های منتورشیپ نیز باشیند.

### **سطح منتوری**  
منتور بالاترین سطح در برنامه است و نقش هدایت، منتورشیپ و نظارت بر فرآیندهای کلی برنامه را دارد. این افراد جلسات کارگاه‌های منتورشیپ را برگزار کرده و در تصمیم‌گیری‌های کلیدی برنامه مشارکت دارند.  

افراد برنامه میتوانند چندین نقش و سطح را داشته باشند و کارهای مشخص آن سطح را انجام دهند.

![img4](https://github.com/user-attachments/assets/230816b3-c09c-4df7-904d-1f245b2f5d2e)



## **آموزش‌دهنده‌ها**

پس از مطالعه این داکیومنت، اینترن باید جلسه‌ای با کوردینیتور خود هماهنگ کند. در این جلسه، اینترن می‌تواند هرگونه سوال یا ابهامی که در حین مطالعه داکیومنت برای او پیش آمده است را مطرح کند.



## **واژه‌نامه**

استپ (Step): واحد آموزشی مستقل در برنامه که شامل دو بخش اصلی است: استادی آیتم‌ها و تسک‌ها.

استادی آیتم (Study Item): منابع آموزشی مانند کتاب‌ها، مقالات، داکیومنت‌ها و ویدیوهای آموزشی که پایه نظری هر استپ را تشکیل می‌دهند.

تسک (Task): وظایفی که اینترن باید برای تثبیت مفاهیم مطالعه‌شده انجام دهد. این وظایف می‌توانند شامل تمرین‌های عملی، ارائه آنلاین یا فعالیت‌های مرتبط باشند.

منتور (Mentor): فردی که مسئول هدایت و راهنمایی اینترن‌ها در طول برنامه است. منتورها نقش کلیدی در ارزیابی پیشرفت و ارائه بازخورد دارند.

اینترن (Intern): فردی که در برنامه CS Internship شرکت کرده و مراحل مختلف استپ‌ها را طی می‌کند تا مهارت‌های فنی و نرم خود را توسعه دهد.

ارائه آنلاین (Live Presentation): بخشی از هر استپ (به‌جز استپ صفر) که در آن اینترن مفاهیم یادگرفته‌شده را به‌صورت آنلاین ارائه می‌دهد. این ارائه برای ارزیابی مهارت‌های فنی و انتقال دانش انجام می‌شود.

استپ صفر (Zero Step): اولین مرحله برنامه که به‌عنوان "Ice-Breaking Step" شناخته می‌شود. هدف این مرحله آشنایی با محیط برنامه و ایجاد تعامل میان اعضای تیم است.

ددلاین (Deadline): مهلت زمانی تعیین‌شده برای تکمیل تسک‌ها یا گزارش‌دهی فعالیت‌ها در هر استپ.

گزارش هفتگی (Weekly Report): ابزاری برای پیگیری پیشرفت اینترن‌ها که شامل جزئیات فعالیت‌های انجام‌شده، ارزیابی عملکرد و لینک پست‌های منتشرشده در شبکه‌های اجتماعی است.

کارگاه منتورشیپ (Mentorship Workshop): جلساتی برای تقویت مهارت‌های نرم مانند ارتباطات و مربی‌گری که در کنار فعالیت‌های فنی برگزار می‌شوند.

پروفایل اینترن (Intern Profile): پرونده‌ای شامل اطلاعات مربوط به عملکرد، پیشرفت و فعالیت‌های اینترن در طول برنامه. این پروفایل به‌عنوان مرجع ارزیابی استفاده می‌شود.

فاز مطالعاتی (Study Phase): بخش اول برنامه که بر یادگیری مفاهیم نظری و مهارت‌های پایه متمرکز است.

فاز کارآموزی عملی (Practical Internship Phase): بخش دوم برنامه که بر اجرای عملی مهارت‌های کسب‌شده در پروژه‌های واقعی تمرکز دارد.

شبکه شغلی CS (CS Job Network): کانالی که پروفایل اینترن‌ها را به شرکت‌ها معرفی کرده و فرصت‌های شغلی مناسب را پیشنهاد می‌دهد.
