مستند فرآیند برنامه‌ریزی جلسه مصاحبه ورود به برنامه CS Internship


# مقدمه
در برنامه CS Internship براساس ظرفیت موجود امکان برگزاری یک یا چند مصاحبه در هر هفته وجود دارد. مصاحبه‌ها بصورت هفتگی برنامه‌ریزی می‌شود و هر هفته یک نفر مسئول برنامه‌ریزی مصاحبه و به نتیجه رساندن آن خواهد بود.

# مخاطب
مخاطب این مستند منتورها در سطح منتوری و کاندیدمنتوری هستند که میخواهند مسئولیت برنامه‌ریزی مصاحبه را برعهده بگیرند. 

# معرفی موضوع

در هر مصاحبه افرادی با نقش‌های مختلف در جلسه حاضرند. به این صورت که در هر مصاحبه، دو نفر مصاحبه کننده و دو داوطلب ورود به برنامه و دو کوردینتور مربوط به هر داوطلب و یک مشاهده‌گر شرکت می‌کنند. هر مصاحبه در یک روز و ساعت مشخص برگزار می‌شود که مسئولیت ایجاد آمادگی و هماهنگی این افراد و نهایتا برگزاری مصاحبه به عهده برنامه‌ریز مصاحبه است. بنابراین برنامه‌ریز مصاحبه با توجه به ظرفیت‌های موجود از صف‌های دوره‌های موجود دو داوطلب را انتخاب می‌کند. همچنین با توجه به ظرفیت تیم منتوری نقش‌های حاضر در مصاحبه‌کننده‌ را مشخص می‌کند. برنامه‌ریز مصاحبه به منظور اطلاع‌رسانی به داوطلب‌های انتخاب شده و ایجاد آمادگی لازم در آن‌ها برای جلسه مصاحبه، فردی را مسئول آنبورد‌ کردن داوطلب‌ها می‌کند. در این مستند فرایندی کاری که برنا‌مه‌ریز مصاحبه باید انجام دهد را تشریح می‌کنیم.

# شرح جزئیات

## فرآیند کلی مصاحبه در برنامه CS Internship
برنامه‌ریز مصاحبه برای برنامه‌ریزی مصاحبه باید ذیل فیچری مربوط به مصاحبه ورود، از بک‌لاگ تمپلیت مربوط به مصاحبه یک کپی ایجاد کند. نام این فیچر و بک‌لاگ مطابق زیر است.

Feature: Entrance Interviews
Backlog: [TEMPLATE] Interview [DateTime]: [First Interviewee Name] and [Second Interviewee Name] 

 در این بک‌لاگ به ازای تک تک نقشهای لازم برای مصاحبه و نفر آنبوردکننده و نفر برنامه‌ریز مصاحبه تسک وجود دارد. برنامه‌ریز مصاحبه می‌بایست براساس ظرفیت‌های موجود این تسک‌ها را به افراد مختلف محول کند. در ادامه تسکهای موجود که باید به افراد اساین شود، تشریح و نحوه تصمیم‌گیری و انتخاب آنها گفته خواهد شد.

### مصاحبه‌کننده اول (First Interviewer)
جلسه مصاحبه با مشارکت مصاحبه‌کننده اول و دوم پیش‌ می‌رود. مصاحبه‌کننده اول مسئولیت درست پیش بردن جلسه مصاحبه را دارد. با توجه به اینکه این جلسه با مشارکت مصاحبه‌کننده دوم پیش می‌رود،‌ لازم هست بین این دو نفر هماهنگی وجود داشته باشد. مسئولیت اطمینان از وجود هماهنگی بین این دو نفر نیز به عهده مصاحبه‌کننده اول است. طرح اولیه‌ای از این نمونه هماهنگی در فایل Word پیوست شده در بک‌لاگ مصاحبه وجود دارد که می‌تواند مورد استفاده قرار گیرد. 
برنامه‌ریز مصاحبه میبایست از سطح منتور براساس ظرفیت روی بورد یک نفر را انتخاب کند.

### مصاحبه‌کننده دوم (Second Interviewer)
مصاحبه کننده دوم به عنوان نفر کمک کننده در مصاحبه است. فرد مسئول این نقش وظایف زیر را به عهده دارد:
  - وظیفه ایجاد جلسه مصاحبه
  - مشارکت در جلسه مصاحبه
  - برگزاری جلسه دیبریف مصاحبه و مدیریت آن
 برنامه‌ریز مصاحبه میبایست مصاحبه‌کننده دوم را از افرادی که دارای سطح کاندید‌منتور(منتور یا کاندیدمنتور) هستند، براساس ظرفیت موجود در آن اسپرینت انتخاب کند.

### دو داوطلب حضور در برنامه (Interviewees)
برنامه‌ریز مصاحبه برای مشخص کردن دو داوطلب ورود به برنامه بر اساس دو مورد باید تصمیم‌گیری کند:
  - تعداد ظرفیت موجود برای مصاحبه هر دوره
  - ترتیب افراد حاضر در صف‌های دوره‌های مختلف
تعداد ظرفیت موجود مصاحبه برای هر دوره (تعداد مصاحبه‌هایی که برای هر دوره مثلا سی‌شارپ میتوان انجام داد) را کوتا (Quota) می‌نامیم. کوتا برای هر دوره در صفحه [آمار اینترن‌ها و منتورهای فنی](https://onedrive.live.com/view.aspx?resid=A9B215A332F3E600%21392628&id=documents&wd=target%28Mentors%27%20Info.one%7C0D288A60-6B0B-4B53-9631-BAA46BD790A9%2FInterns%20%26%20Technical%20Mentors%20per%20Course%7C2CA154B3-C056-476D-8345-2420F1879AC0%2F%29) مشخص شده است. برنامه‌ریز مصاحبه براساس کوتا مشخص شده می‌تواند تصمیم بگیرد که برای کدام دوره یا دوره‌ها میتواند مصاحبه انجام دهد. سپس از گروه تگرامی CS Internship - Queue،‌ که صف‌های داوطلبین ورود به هر دوره در آن مشخص شده است،‌ دو نفر اول را برای مصاحبه انتخاب می‌کند.

### دو کوردینتور (Coordinators)
برنامه‌ریز مصاحبه دو کوردینتور حاضر در جلسه مصاحبه را از کسانی دارای سطح کارآموزمنتوری هستند، بر اساس دو مورد زیر انتخاب می‌کند:
  - بررسی ظرفیت گرفتن اینترن از صفحه [اطلاعات منتورها](https://onedrive.live.com/view.aspx?resid=A9B215A332F3E600%21392628&id=documents&wd=target%28Mentors%27%20Info.one%7C0D288A60-6B0B-4B53-9631-BAA46BD790A9%2FMentors%27%20Info%7C8FAEF09B-ED63-46F7-AF4E-26E8FA94988B%2F%29) برای کوردینتور
  - بررسی ظرفیت زمانی کوردینتور روی بورد اسپرینت عملیاتی مربوط به مصاحبه


### مشاهده‌گر (Observer)
مشاهده‌گر روال کلی انجام مصاحبه را مشاهده می‌کند. این نقش صرفا می‌تواند به شخصی از سطح منتوری واگذار شود. برنامه‌ریز مصاحبه براساس ظرفیت روی بورد عملیاتی آن اسپرینت می‌تواند برای مصاحبه مشاهده‌گر تعیین کند. قابل ذکر است که در صورت نبود ظرفیت، یک مصاحبه می‌تواند بدون مشاهده‌گر برگزار شود.

### آنبوردکننده (Onboarder)
برای اینکه داوطلبین ورود به دوره آمادگی حضور در جلسه مصاحبه را داشته باشند، لازم هست کارهایی قبل از جلسه مصاحبه انجام شود. ایجاد آمادگی‌ لازم در داوطلبین توسط آنبوردکننده انجام ‌می‌شود. این کارها از جنس ارسال داکیومنت‌های آشنایی با برنامه و آماده‌سازی تیمز و ... است که در مستندی مجزا بطور کامل این وظایف تشریح شده است. برنامه‌ریز مصاحبه با توجه به ظرفیت اعضا روی بورد عملیاتی، این وظیفه با به یک نفر محول می‌کند. نکته قابل توجه اینست که آنبوردکننده می‌بایست بلافاصله بعد از جلسه اسپرینت کار خود را شروع کند تا داوطلبین آمادگی‌ لازم را برای مصاحبه‌ای که آخر اسپرینت برگزار می‌شود را داشته باشد.

پس از آنکه برنامه‌ریز مصاحبه برای تک تک کارها (تسک‌ها) نفر انجام دهنده را مشخص کرد، می‌بایست به این افراد اطلاع دهد. همچنین باید زمان مصاحبه را برای کسانی که در خود مصاحبه شرکت دارند، در کلندر ست کند. در ادامه برنامه‌ریز مصاحبه میبایست اطلاعات مصاحبه را در صفحه [برنامه مصاحبه](https://onedrive.live.com/view.aspx?resid=A9B215A332F3E600%21392628&id=documents&wd=target%28Entrance%20Interview.one%7C12807F5D-673D-4191-9C59-CA4C7D96DD21%2FInterview%20Plan%7C4FA7E932-3221-47D8-B62B-26CC1DFE6127%2F%29) در وان نوت اضافه کند. در صورت نیاز هر تغییری در برنامه مصاحبه صورت گرفت باید در این صفحه نیز اطلاعات آپدیت شود. در بکلاگ مربوط به مصاحبه، یک تسک با عنوان Coordiante the Interivew Team وجود دارد که باید به خود برنامه‌ریز اساین شود.


# آموزش‌دهنده‌ها

این مستند می‌تواند توسط تمام افرادی که فرآیند برنامه‌ریز مصاحبه را به شیوه‌‌ی نوشته شده در این مستند برگزار کرده‌اند، به افرادی که بایستی این مستند را مطالعه کنند آموزش داده شود.

# نحوه آموزش

لازم است فردی که این مستند را به منظور اجرای فرآیند هماهنگی مصاحبه در برنامه CS Internship مطالعه می‌کند، محتویات این مستند را حتما و حداقل یک بار با یکی از افرادی که قبلا این کار را انجام داده است، مرور کند.

# واژه‌نامه

هماهنگ‌کننده: کسی که مسئولیت هماهنگی جلسه مصاحبه را بر عهده دارد.


