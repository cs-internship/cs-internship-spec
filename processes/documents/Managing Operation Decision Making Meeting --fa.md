# استاندارد مدیریت جلسات تصمیم‌گیری عملیاتی

## مقدمه

جلسات تصمیم‌گیری عملیاتی در برنامه CS Internship به‌صورت هفتگی برگزار می‌شوند. فاصله بین دو جلسه، یک «اسپرینت» نام دارد. در این جلسات، وظایف اسپرینت قبل ارزیابی می‌شود سپس تسک‌های جدید برای اسپرینت بعدی مشخص می‌شود. مدیریت این جلسات می‌تواند بر عهده هر سطحی از منتورها باشد؛ به همین دلیل آشنایی کامل با فرآیند مدیریت جلسه برای همه منتورها ضروری است.

در این مستند، ابتدا اهداف جلسه بیان شده و سپس جزئیات کامل مدیریت و واگذاری تسک‌ها ارائه می‌شود.

برای ساده‌سازی، برخی اصطلاحات به شکل کوتاه‌شده استفاده شده‌اند:

«برنامه CS Internship» = «برنامه»

«مدیر جلسه تصمیم‌گیری عملیاتی» = «مدیر»

واژه «منتور» شامل تمام سطوح منتوری است و در صورت نیاز، سطح خاص به‌طور شفاف مشخص می‌شود.


## مخاطب

این مستند برای کارآموزمنتورهایی تهیه شده است که مسئولیت مدیریت جلسات تصمیم‌گیری عملیاتی را برعهده دارند. همچنین سایر اعضای برنامه CS Internship که نیازمند اطلاعاتی درباره نحوه مدیریت این جلسات هستند، می‌توانند از این مستند بهره‌مند شوند.


## معرفی موضوع

در ابتدای برنامه، جلسات اسپرینت به‌صورت ساده و هفتگی با دو هدف برگزار می‌شدند:

۱. بررسی تسک‌های اسپرینت گذشته و برنامه‌ریزی آینده

۲. بررسی سوالات و طراحی یا بازبینی سیاست‌های برنامه

با گسترش برنامه و تنوع دوره‌ها، ساختار جلسه تغییر کرد و مسئولیت‌ها تقسیم شد. اکنون جلسات عملیاتی با حضور همه سطوح منتوری (از جمله کارآموزمنتورها و دستیارمنتورها) و همیارهای فنی برگزار می‌شوند. این جلسات فرصتی برای آشنایی تدریجی کارآموزمنتورها و اینترن‌ها با فرآیندها و سیاست‌های برنامه فراهم می‌کنند.

## شرح جزئیات

اهداف این جلسات به طور کلی شامل موارد زیر است:
- بررسی تسک‌ها و وظایف انجام شده در اسپرینت به پایان رسیده
- محول کردن تسک‌ها و وظایف اسپرینت پیش‌رو
- صحبت در مورد موضوعات باز ثبت شدن برای این اسپرینت

برای انجام این وظایف، مدیر باید با ابزارهای مدیریت تسک آشنا باشد. در ادامه، این ابزارها معرفی می‌شوند.

### ابزارهای مورد نیاز برای مدیریت جلسه

مدیر جلسه تصمیم‌گیری عملیاتی پیش از آغاز فرآیند مدیریت جلسه باید با ابزارهای لازم آشنایی کامل داشته باشد. این ابزارها شامل نرم‌افزارهای زیر هستند:
- Microsoft Teams
- OneNote
- Azure DevOps

در ادامه، هر یک از این ابزارها به طور مختصر معرفی شده‌اند:

۱- نرم‌افزار Microsoft Teams: بستری برای برگزاری جلسات آنلاین و ارتباط بین اعضای برنامه.

۲- نرم‌افزار OneNote: ابزاری برای ثبت اطلاعات اعضای برنامه، محتوای دوره‌ها، و نکات مطرح‌شده در جلسات تصمیم‌گیری عملیاتی و ساختاری. پس از مرحله آنبوردینگ، همه اعضای برنامه به این ابزار دسترسی خواهند داشت و
    می‌توانند تغییرات موردنیاز را در صفحات مربوطه اعمال کنند.
    صفحات کلیدی مرتبط با مدیر جلسه عملیاتی در قسمت نحوه کارکردن با OneNote شرح داده شده‌اند.
    
۳- نرم‌افزار Azure DevOps:
   پلتفرمی برای مدیریت تسک‌ها در قالب اسپرینت‌های مختلف می‌باشد. کلیه برنامه‌ریزی‌های عملیاتی از طریق بخش «Boards» این ابزار انجام می‌شود و تسک‌ها به‌صورت کارت‌هایی روی بُرد اسپرینت قرار می‌گیرند. جزئیات کار با این بخش در قسمت نحوه کارکردن با Azure DevOps توضیح داده شده است.

### نحوه کارکردن با ابزارهای معرفی شده

#### نحوه کارکردن با Microsoft Teams

در برنامه CS Internship، نرم‌افزار Microsoft Teams برای برگزاری جلسات استفاده می‌شود. افراد شرکت کننده در این جلسات نیاز است هم نسخه موبایل را بر روی موبایل خود نصب کنند و هم از طریق نسخه وب در این نرم افزار عضو شوند.


پس از آنبورد شدن هر اینترن، به او دسترسی گروه CS Internship در تیمز داده می‌شود. این گروه دارای کانال‌های مختلف برای دسته‌بندی فعالیت‌های برنامه است. جلسات اسپرینت عملیاتی و ساختاری در کانال عمومی Sprint Meeting برگزار می‌شود که دسترسی آن برای تمامی اعضای برنامه امکان‌پذیر است.



#### نحوه کارکردن با OneNote

برنامه OneNote برای مستندسازی اطلاعات مورد نیاز در برنامه CS Internship استفاده می‌شود.
صفحات کلیدی مورد نیاز برای مدیر جلسه عملیاتی عبارتند از:

۱- صفحه Mentors’ Info: جدولی شامل اطلاعات فعلی تمامی منتورهای برنامه. هر منتور وظیفه دارد اطلاعات مربوط به خود را به‌روز نگه دارد. این جدول شامل ستونی به نام Team است که تیم منتور در اسپرینت عملیاتی را مشخص می‌کند.

۲- گروه بخش Team Operation -> گروه بخش Meetings:
 
- بخش Open Topics: جدولی برای ثبت موضوعات باز که نیاز است در جلسات اسپرینت عملیاتی مطرح شوند.  
- بخش Topic Archive: موضوعات باز که پس از جلسه عملیاتی به نتیجه رسیده‌اند، به این بخش منتقل می‌شوند.  
  


### فرآیند مدیریت جلسه

فرآیند مدیریت جلسات تصمیم‌گیری عملیاتی شامل سه بخش قبل از جلسه، در طول جلسه و پس از جلسه است. مدیر جلسه در هر یک از این بخش‌ها وظایف مشخصی دارد که در ادامه به تفصیل شرح داده می‌شود.


#### قبل از جلسه

مدیر جلسه عملیاتی باید پیش از شروع جلسه موارد زیر را انجام دهد:

۱- بررسی نحوه حضور منتورها و همیارهای فنی در جلسات:
   - منتورها و همیارهای فنی باید در تمامی جلسات اسپرینت، پس از آنبورد شدن و دریافت مسئولیتی در برنامه، حاضر شوند.
   

۲- بررسی افراد غایب در جلسه:
   - اگر افراد نتوانند در جلسه شرکت کند، باید حداکثر تا پیش از شروع جلسه،منتورها گزارشی را در تاپیک "Operation" گروه‌ تلگرامی CS Internship Mentors همیارهای فنی در تاپیک "meetings" گروه تلگرامی CS Internship - Coordination  و  یا به‌ صورت مستقیم برای مدیر جلسه ارسال کنند. این گزارش باید شامل وضعیت تسک‌ها، تجربه‌ها و چالش‌های خود باشد.
   - حتی اگر همیار فنی تسکی نداشته باشه، حتما باید در گروه به مدیر جلسه اعلام کند که تسکی روی بورد نداشته و در جلسه شرکت نخواهد کرد.
   - در صورت عدم ارسال گزارش، مدیر پس از اتمام جلسه باید با منتور یا همیار فنی غایب صحبت کند.

۳- مدیریت موضوعات باز برای مطرح‌شدن در جلسه:
   - موضوعات باز شامل مشکلات یا سوالاتی است که منتورها در طول هفته با آن‌ها روبه‌رو شده‌اند.
   - مدیر جلسه باید جدولی برای ثبت این موضوعات ایجاد کند و به افراد امکان بدهد سوالات خود را وارد کنند.
   - سوالاتی با اولویت بالا باید توسط مطرح‌کننده به اطلاع مدیر برسند تا در جلسه بررسی شوند.
   - مدیر جلسه پس از بررسی تسک‌ها، زمان لازم برای بحث در مورد موضوعات باز را اختصاص می‌دهد.
   - اگر فرآیندی مشخص برای پاسخ به سوال وجود داشته باشد، اعضای جلسه می‌توانند با مراجعه به مستندات، پاسخ ارائه دهند و مدیر وضعیت سوال را به «مطرح شد و به نتیجه رسید» تغییر دهد.
   - اگر توافقی درباره موضوع حاصل نشود، مدیر وضعیت سوال را به «مطرح شد و باز ماند» تغییر می‌دهد و یک منتور مسئول پیگیری و ارائه پاسخ در اسپرینت بعدی می‌شود.
   - همیار فنی تنها در بخش مربوط به ارائه‌ی تسک‌های خود اجازه‌ی صحبت دارد و در ادامه‌ی جلسه، مگر به دعوت مدیر، حق اظهارنظر نخواهد داشت. در صورت نیاز، می‌تواند موضوع مدنظر خود را با کوردینیتور خود مطرح کند تا از طریق او پیگیری شود. در صورت درخواست صحبت خارج از نوبت، مدیر موظف است این قاعده را به او یادآوری کند.

۴- ایجاد و بررسی بک‌لاگ‌های مرتبط با اسپرینت‌های آینده:
- مدیر جلسه باید از آماده‌بودن بک‌لاگ‌های مربوط به دو اسپرینت آینده اطمینان حاصل کند.
- همچنین مدیر جلسه می‌بایست برای سومین اسپرینت آینده بک‌لاگ‌ها و تسک‌های لازم را بسازد.
- بک‌لاگ‌های مربوط به جلسات کارگاه یا فنی، و همچنین سه بک‌لاگ مرتبط با جلسات همیار فنی، در صورتی که نام هیچ شرکت‌کننده‌ای در توضیحات تسک آن‌ها ثبت نشده باشد، تسک‌های مربوطه باید حذف شوند.
- بک‌لاگ مربوط به Q&A اگر همچنان عنوان خام اولیه را داشته باشد و مسئول صف تغییری در آن نداده باشد، باید همراه با تسک‌های آن توسط مدیر جلسه حذف شود.


### دسته‌بندی فرآیندهای اسپرینت عملیاتی

در این بخش، فرآیندهای کلی برنامه‌ی CS Internship در قالب دسته‌بندی‌های مشخص تعریف شده‌اند. فرآیندهای مرتبط با اسپرینت عملیاتی تحت عنوان CS Internship Operations قرار گرفته‌اند (تصویر ۱).



![568b3818-87c8-42e0-a20d-dd8c8062131a](https://github.com/user-attachments/assets/7aed05d6-e82c-4f80-a39c-e0e2f0306fc5)


تصویر ۱



#### فرآیندهای انجام‌شده در اسپرینت‌های عملیاتی
فرآیندهای زیر در قالب تسک‌هایی سازمان‌دهی شده و در بک‌لاگ‌های مربوط به هر فرآیند ثبت می‌شوند:

1. Attending Operational Meetings
2. Operational Meetings Routine Tasks
3. Mentorship Workshops
4. Technical Sessions
5. Interns' Coordination Tasks
6. Pre-interview Sessions (Q&A Sessions)
7. Onboarding New Mentors
8. Entrance Interviews
9. Exit a Mentor
10. Live Presentation
11. Mentorship Workshops
12. Documentation
13. Interviewer Training



### مسئولیت‌های مدیر جلسه در ایجاد بک‌لاگ‌ها

۱- بک‌لاگ‌ها و تمپلیت‌های موجود در زیر موارد ۱ تا ۶ از لیست فرآیندهای عملیاتی باید به‌طور مرتب برای هر جلسه اسپرینت توسط مدیر جلسه ایجاد شوند. مدیر جلسه باید تمامی بک‌لاگ‌های ایجاد شده را به خودش اساین کند.

۲- بک‌لاگ Entrance Interviews تنها در صورت نیاز ایجاد می‌شود. مدیر جلسه عملیاتی در این شرایط مطلع شده و اقدام به ایجاد بک‌لاگ‌های مربوطه می‌کند.




### ادامه فرآیند مدیریت جلسه

تمامی امور مرتبط با ایجاد بک‌لاگ‌ها و اعمال تغییرات ضروری پیش از جلسه توسط مدیر جلسه انجام می‌شود. در طول جلسه، تسک‌های موجود در این بک‌لاگ‌ها به اعضای تیم واگذار می‌شود.

#### ۵- بررسی تغییرات احتمالی ظرفیت (Capacity) افراد:
مدیر جلسه باید اطمینان حاصل کند که ظرفیت اعضا تا ۴ اسپرینت آینده مشخص باشد. اگر این اطلاعات در دسترس نیست، مراحل زیر انجام می‌شود:
- مدیر جلسه به بخش Azure -> Sprints -> Boards در تیم CS Internship Program Team می‌رود.
- از منوی زیرین، روی گزینه Capacity کلیک می‌کند.
- اسپرینت جاری را انتخاب کرده و از منوی سه نقطه، گزینه Copy from last sprint را انتخاب می‌کند تا ظرفیت افراد از اسپرینت قبلی به اسپرینت جدید منتقل شود.
- در صورت عدم دسترسی مدیر به ظرفیت‌ها، باید از افرادی که دسترسی دارند درخواست کند که این اطلاعات را وارد کنند.
- در جدول ظرفیت، با تقسیم ظرفیت هفتگی افراد بر عدد ۵، مقدار ظرفیت روزانه محاسبه و در فیلد مربوطه ثبت می‌شود.

#### ۶- ایجاد جلسه در Microsoft Teams:

- مدیر یک ربع پیش از جلسه با reply and quote روی قسمت مرتبط از پیام های پین شده در تاپیک meetings در گروه CS Internship - Coordination و همچنین تاپیک operation در گروه CS Internship Mentors، شروع شدن جلسه را اعلام می‌کند. و با ورود به لینکی که در این پیام وجود دارد، جلسه را شروع می‌کند.


### در طول جلسه

مدیر جلسه در طول برگزاری جلسه وظایف زیر را انجام می‌دهد:


۱- بررسی حضور افراد: افرادی که حضورشان مشخص نشده است، توسط مدیر یا اعضای دیگر بررسی و وضعیت آن‌ها مشخص می‌شود.

۲- ضبط جلسه: با استفاده از گزینه Start recording در منوی سه نقطه بالای صفحه، ضبط جلسه آغاز می‌شود.

۳- اشتراک‌گذاری صفحه نمایش: مدیر با فشردن Ctrl + Shift + E و انتخاب screen صفحه نمایش خود را به اشتراک می‌گذارد.

۴- بررسی وظایف اسپرینت گذشته:
- مدیر از بخش Azure -> Boards -> Sprints، اسپرینت عملیاتی قبلی را باز کرده و وظایف منتورها و همیاران فنی را بررسی می‌کند.
- در صورت غیبت هر یک از افراد، پیام اطلاع رسانی او را می‌خواند تا دیگر اعضا از وضعیت وی مطلع شوند.
- وظایف انجام‌شده باید در بخش Done قرار بگیرند. اگر کارآموزمنتور این تغییر را اعمال نکرده باشد، مدیر جلسه پس از تذکر، این کار را انجام می‌دهد.
- وظایف ناتمام باید به اسپرینت‌های آینده منتقل شوند. برای این کار، مدیر از گزینه Move to iteration استفاده کرده و اسپرینت مورد نظر را انتخاب می‌کند.

     
۵- بررسی وظایف اسپرینت جدید: برد اسپرینت جدید بررسی و وظایف اضافی یا مرتبط پاک یا تنظیم می‌شود.

۶- ثبت حضور در جلسه: تسک‌های مربوط به حضور افراد در جلسه که در بک‌لاگ Operational Meeting Participation وجود دارند، به وضعیت Done منتقل می‌شوند.

۷- مدیریت بحث‌ها: مدیر باید بحث‌ها را در مسیر اصلی نگه دارد و از انحراف جلوگیری کند.

۸- مدیریت زمان: برای بهینه‌سازی زمان، صحبت‌ها باید مختصر و مفید باشند. مدیر می‌تواند در صورت طولانی شدن بحث، درخواست خلاصه‌گویی کند.

۹- محول‌کردن تسک‌های هفتگی: مدیر جلسه با توجه به ظرفیت هر فرد و میزان آمادگی، تسک‌های هفتگی از پیش آماده‌شده را به منتورها واگذار می‌کند. این تسک‌ها شامل موارد زیر هستند:

   - Checking OneNote Pages Being Updated (0.5h)
   - Conducting Typing Races (1h)
   - Organize Sprint Meetup and Assign Tasks (0.75h)
   - Queue Checking (0.5h)
   - Interview Planning Process (0.25h)

   پس از انتخاب افراد برای هر تسک، نام آن‌ها در قسمت Unassigned جستجو و ثبت می‌شود.

- اگر جلسه Q&A برای اسپرینت آینده وجود داشته باشد، بک‌لاگ آن باز شده و مدیر جلسه خود آن را به خود اساین می‌کند. این بک‌لاگ شامل چهار تسک است: برگزارکننده‌های اول و دوم، تسهیل‌گر (Facilitator) از بین منتورها و کاندیدمنتورها انتخاب می‌شوند، و تسک مشاهده‌کننده به افراد داوطلب اختصاص می‌یابد. در صورتی که داوطلبی برای تسک مشاهده‌کننده وجود نداشته باشد، این تسک می‌تواند حذف شود.
   
۱۰- توقف ضبط جلسه: در پایان جلسه، مدیر از منوی سه نقطه بالای صفحه گزینه Stop recording را انتخاب می‌کند تا ضبط جلسه متوقف شود.




### پس از جلسه

پس از پایان جلسه، مدیر جلسات تصمیم‌گیری عملیاتی باید وظایف زیر را انجام دهد:

۱- پیگیری افراد غایب بدون اطلاع قبلی
- اگر فردی قبل از جلسه غیبت خود را اطلاع نداده باشد، مدیر جلسه باید با او صحبت کند و تعهد به شرکت در جلسات آینده را به او یادآوری کند.
- مدیر باید یادداشت کوتاهی در پروفایل فرد غایب ثبت کند و توضیح دهد که علت غیبت چه بوده و نتیجه صحبت‌ها چه شده است.
- اگر منتور یا همیار فنی غایب تسکی داشته باشد که وضعیت آن در Azure مشخص نشده باشد، مدیر جلسه موظف است با او تماس بگیرد، علت این موضوع را جویا شود و تکلیف تسک را تعیین کند (آیا انجام شده یا باید به اسپرینت‌های آینده منتقل شود).
  ۲- حضور و غیاب منتورها
- مدیر باید کارت‌های مربوط به حضور منتورهای غایب را از Attend in Operational Meeting Sprint Number - Name به Send Operational Meeting Recap Sprint Number - Name تغییر دهد.
- منتورهای غایب پس از مشاهده ویدیو جلسه و ارسال گزارش خود، مسئولیت انجام‌دادن این تسک را به عهده دارند و اگر نتوانند گزارش خود را تا اسپرینت بعدی ارسال کنند، باید به مسئول اسپرینت بعدی و مدیر بک‌لاگ اطلاع دهند.
- در صورت عدم حضور همیاران فنی در جلسه، تسک حضور آنها باید توسط مدیر جلسه حذف شود.

 ۳- بررسی وضعیت Open Topic و بک‌لاگ‌ها
- مدیر اسپرینت باید بررسی کند که Open Topicهای مربوط به ۴ اسپرینت آینده ساخته شده باشند.
- پس از پایان جلسه، مدیر اسپرینت موظف است Open Topic مربوط به اسپرینت جاری را به بخش آرشیو منتقل کند.
- با وجود وجود بات، لازم است مدیر اسپرینت بررسی کند که بک‌لاگ‌های مربوط به ۳ اسپرینت آینده نیز در برد اژر ساخته شده باشند.
در صورت مشاهده‌ی کمبود در ساخت بک‌لاگ‌ها، مدیر باید در گروه منتورها اطلاع‌رسانی کند تا اقدامات لازم انجام شود.




### آموزش‌دهنده‌ها

فقط افرادی که پیش‌تر مسئولیت مدیریت جلسات عملیاتی را داشته‌اند، می‌توانند این مستند را آموزش دهند.



### نحوه آموزش

۱- مطالعه مستند: آموزش‌دهنده باید ابتدا اطمینان حاصل کند که فرد آموزش‌گیرنده مستند را کاملاً مطالعه کرده و سوالات خود را جمع‌آوری کرده باشد.

۲- رفع ابهامات: پس از مطالعه مستند، آموزش‌دهنده باید جلسه‌ای برای رفع سوالات و ابهامات فرد ترتیب دهد و مطمئن شود که فرد تمامی مفاهیم را درک کرده است.

۳- آموزش ابزارها: در صورت نیاز، نحوه استفاده از ابزارها و نرم‌افزارهای مورد اشاره در مستند آموزش داده می‌شود.

۴- آموزش مهارت‌های عملی: آموزش‌دهنده به فرد کمک می‌کند تا نحوه مدیریت جلسات و ایجاد فضای تعهد و همکاری در اسپرینت‌ها را یاد بگیرد.



### واژه‌نامه

- اسپرینت (Sprint): بازه زمانی بین دو جلسه تصمیم‌گیری عملیاتی که شامل وظایف مشخص‌شده برای منتورها است.
- تسک (Task): وظایفی که در جلسه واگذار می‌شوند و باید تا جلسه بعدی تکمیل شوند.
- Backlog: دسته‌بندی وظایف در Azure که بر اساس وضعیت (State) سازمان‌دهی می‌شوند.
- State: وضعیت بک‌لاگ که شامل گزینه‌های New, Committed, Approved, Done, Removed است.
- Committed: نشان‌دهنده تعهد به انجام وظایف مربوط به بک‌لاگ.
- To Do: وظایفی که تازه واگذار شده‌اند و هنوز شروع نشده‌اند.
- In Progress: وظایفی که در حال انجام هستند و وضعیت آن‌ها در این بخش نمایش داده می‌شود.
- Done: وظایفی که به طور کامل انجام شده‌اند و در این بخش قرار می‌گیرند.
