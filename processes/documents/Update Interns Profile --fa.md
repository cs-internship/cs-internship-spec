
# راهنمای به‌روزرسانی و مدیریت پروفایل اینترن‌ها در برنامه CS Internship

## مقدمه

هر اینترن پس از ورود به برنامه CS Internship یک «پروفایل» اختصاصی دارد که عملکرد او در طول دوره را نمایش می‌دهد. 

**کوردینیتورها** وظیفه دارند به صورت هفتگی پروفایل اینترن‌های تحت مسئولیت خود را به‌روزرسانی کنند. ثبت اطلاعات مانند تاریخ شروع، تحویل استپ‌ها و یادداشت‌های مربوط به نحوه عملکرد اینترن نیز بر عهده آن‌هاست.


## مخاطب

این مستند برای افرادی نوشته شده است که در نقش‌های زیر فعالیت می‌کنند:
- کارآموزمنتورها، دستیارمنتورها و منتورها
- سایر افراد علاقه‌مند به فرآیند مدیریت پروفایل اینترن‌ها


### **شرح جزئیات**

برای هر اینترنی که به برنامه CS Internship وارد می‌شود، یک پروفایل در نرم‌افزار **OneNote** ایجاد می‌شود. این پروفایل شامل دو بخش اصلی است:

۱- **بخش اول: اطلاعات اولیه اینترن**
   - تاریخ شروع دوره
   - متن تعهدنامه اینترن
   - اطلاعات تماس: نام، ایمیل، آیدی اسکایپ، تلگرام، لینکدین، توییتر و دیگر اطلاعات مشابه

۲- **بخش دوم: جزئیات استپ‌ها**
   - تاریخ ددلاین و تاریخ تحویل هر استپ
   - بخشی برای نوشتن یادداشت‌ها (نوت‌ها) که توسط افرادی مانند کوردینیتورها، منتورهای فنی و منتورها براساس عملکرد اینترن در تعاملاتشان تکمیل می‌شود.

در طول دوره مطالعاتی، پروفایل هر اینترن باید بر اساس تمام فعالیت‌های او به‌صورت **هفتگی** به‌روزرسانی شود. کوردینیتورها مسئولیت دارند این کار را انجام داده و قبل از **جلسات اسپرینت هفتگی**، پروفایل اینترن‌های زیرمجموعه خود را تکمیل کنند.

#### وظایف کوردینیتورها در به‌روزرسانی پروفایل
۱- ثبت **تاریخ ددلاین** هر استپ در ابتدای آن.

۲- ثبت **تاریخ پست‌های منتشر شده اینترن** در شبکه‌های اجتماعی (توییتر، لینکدین و گروه تلگرامی) در مقابل هر استادی‌آیتم یا تسک مرتبط.

۳- مدیریت **تغییرات ددلاین**:
   - در صورت نیاز، ددلاین جدید اینترن در پروفایل ثبت می‌شود (بدون محدودیت در تعداد تغییرات).
   - درخواست تغییر ددلاین به زمانی جلوتر، فقط یک‌بار در طول دوره امکان‌پذیر است.

۴- مدیریت **تعهد هفتگی**:
   - اینترن در هر مرحله از دوره میتواند با ثبت درخواستی از طریق کوردینیتور خود تعهد هفتگی خود را نسبت به دوره تغییر دهد. تغییرات تعهد هفتگی هر اینترن باید در پروفایل او مستند شود.
   - تغییرات تعهد هفتگی باید در سطری جدید در انتهای جدول Commitments به همراه تاریخ تغییر تعهد هفتگی و میزان تعهد هفتگی جدید در پروفایل اینترن ثبت شود.

**نکته:** امکان تغییر تعهد هفتگی به صورت موقت وجود ندارد. به عنوان مثال اگر اینترنی درخواست دهد که برای دو هفته میخواهد تعهد خود را از ۲۰ ساعت به ۱۰ ساعت تغییر دهد باید خود پس از اتمام دوهفته درخواست تغییر مجدد تعهد هفتگی از ۱۰ ساعت به ۲۰ ساعت را بدهد. در غیر این صورت تعهد هفتگی وی ۱۰ ساعت باقی خواهد ماند.

۵- ثبت موارد خاص:
   - اگر اینترن برای زمانی مشخص شده جهت صحبت حاضر نشود.
   - اگر اینترن پس از گذشت تعهد قبلی، تعهد جدیدی را اعلام کند.
   - اگر پست‌های مربوط به یک استپ، پیش از شروع آن ارسال شده باشد، باید این موضوع در بخش توضیحات ثبت شود.


**نکته مهم:** بررسی محتوای فنی پست‌ها خارج از وظایف کوردینیتورها است. در صورت وجود ایرادات فنی، باید موضوع به منتور فنی ارجاع داده شود. کوردینیتورها تنها می‌توانند یادداشت‌هایی مرتبط با حوزه عملکرد اینترن در پست‌گذاری را ثبت کنند.



### **وظایف هفتگی کوردینیتور**
۱- ثبت تاریخ ددلاین هر استپ در پروفایل

۲- ثبت تاریخ پست‌های اینترن در شبکه‌های اجتماعی مختلف مانند توییتر و لینکدین

۳- مدیریت تغییرات تاریخ ددلاین (براساس درخواست اینترن)

۴- ثبت اتفاقات خاص مانند غیبت اینترن یا تغییر تعهد پس از موعد

۵- ثبت یادداشت در صورتی که اینترن پست‌های مرتبط با یک استپ را پیش از شروع آن ارسال کرده باشد

**توجه:** بررسی ایرادات فنی پست‌ها در حوزه وظایف منتور فنی است و کوردینیتور فقط در حوزه عملکرد اینترن یادداشت می‌نویسد.


## آموزش کوردینیتورها

## **آموزش‌دهندگان**
منتورها در سطح مختلف برنامه که قبلا کوردینیتور بوده‌اند می‌توانند این داکیومنت را آموزش بدهند.

### **مراحل آموزش**
۱- مطمئن شوید کوردینیتور مستند را مطالعه کرده است و در صورت لزوم به سؤالات و ابهامات او در جلسه پاسخ دهید.


## واژه‌نامه

### **واژه‌نامه**

۱- **گزارش هفتگی:** 
  گزارشی که اینترن در قالب یک فایل تهیه می‌کند و شامل اطلاعاتی از قبیل تاریخ پست‌ها، لینک پست‌ها و تمام فعالیت‌های او در طول هفته است و به کارآموزمنتور ارسال می‌شود.

۲- **استادی‌آیتم (Study Item):**
  یک منبع مطالعاتی که می‌تواند شامل مقاله، بخشی از یک کتاب، ویدئو یا سایر منابع آموزشی باشد. این منابع برای یادگیری اینترن در هر استپ گنجانده شده‌اند و جنبه آموزشی دارند.

۳- **تسک (Task):** 
  یک وظیفه مشخص که اینترن باید در طول استپ انجام دهد. این وظایف شامل تمرین‌هایی مانند تایپ ده انگشتی، تحقیق درباره یک مفهوم یا انجام تمرین‌های برنامه‌نویسی هستند.

۴- **پروفایل:**
  فایلی که برای هر اینترن در برنامه CS Internship ایجاد می‌شود و حاوی اطلاعات کامل او و فعالیت‌هایش در طول برنامه است. این فایل در نرم‌افزار **OneNote** ذخیره و مدیریت می‌شود.

۵- **کوردینیتور (Coordinator):**
  نقش مهمی در برنامه که شامل انجام هماهنگی‌های مربوط به اینترن است. وظایف کوردینیتور شامل اطلاع‌رسانی‌ها، تحویل فایل‌های استپ، دریافت گزارش‌ها و به‌روزرسانی پروفایل اینترن می‌باشد.

۶- **تعهد هفتگی:**
   میزان ساعاتی که اینترن تعهد میدهد در یک هفته صرف فعالیت های برنامه کند.
