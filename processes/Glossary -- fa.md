# مستند واژه‌نامه برنامه CS Internship

## مقدمه

این مستند با هدف یکسان‌سازی مفاهیم، واژه‌ها و اصطلاحات به‌کاررفته در برنامه **CS Internship** تهیه شده است.  
با توجه به گستردگی نقش‌ها، فرایندها و مستندات مختلف در برنامه، وجود مرجع مشخصی برای درک صحیح از اصطلاحات، ضروری است.  
این واژه‌نامه به اعضا کمک می‌کند تا در تعاملات، گزارش‌ها و مستندسازی‌ها از تعاریف مشترک استفاده کنند و از برداشت‌های متفاوت یا اشتباه جلوگیری شود.  

## مخاطب

این مستند برای تمام اعضای برنامه اعم از **منتورها، کوردینیتورها، اینترن‌ها، داوطلبان و اعضای تیم مدیریتی** قابل استفاده است.  
هر فرد جدید در برنامه (در هر نقشی) موظف است پیش از شروع فعالیت رسمی، این مستند را مطالعه و با واژه‌های کلیدی آشنا شود.  

## معرفی موضوع

در برنامه **CS Internship** واژه‌ها و مفاهیمی استفاده می‌شود که هرکدام در بستر مشخصی معنا و کاربرد دارند.  
این مستند به‌عنوان **مرجع مرکزی اصطلاحات (Glossary)** شناخته می‌شود و هدف آن ایجاد شفافیت در ارتباطات، مستندسازی و آموزش است.  
در بخش شرح جزئیات، فهرست کامل واژه‌ها همراه با تعریف دقیق هرکدام آمده است.

---

## شرح جزئیات 

### آنبوردینگ (Onboarding)
هر زمان فردی وارد یک فرآیند یا ساختار جدید می‌شود، لازم است با اطلاعات پایه‌ای و ضروری آن حوزه آشنا گردد.
به این فرآیند انتقال دانش و آشنایی اولیه، آنبوردینگ گفته می‌شود.
آنبوردینگ در واقع مرحله‌ی مقدماتی معرفی و آموزش برای ورود به نقش (چه به‌عنوان منتور و چه اینترن) است. این فرآیند شامل معرفی ساختارها، کانال‌های ارتباطی، تقویم جلسات و منابع مورد نیاز برای شروع همکاری می‌باشد. 

### اسپرینت (Sprint)
به‌منظور ایجاد هماهنگی بیشتر در ساختار برنامه CS Internship، بنیان‌گذاران تصمیم به استفاده از الگوی اسپرینتی گرفته‌اند.
ساختار اسپرینتی رویکردی است مبتنی بر تقسیم فعالیت‌ها به بازه‌های زمانی کوتاه‌مدت و هدفمند، که در آن مجموعه‌ای از وظایف (تسک‌ها) برنامه‌ریزی، اجرا و ارزیابی می‌شوند.
هدف اصلی از این ساختار، برنامه‌ریزی دقیق برای پیشبرد فعالیت‌ها، بررسی منظم روندهای جاری و دستیابی به درک به‌روز از وضعیت برنامه است. در این میان، بازخورد اعضای حاضر در جلسات اسپرینت نقش کلیدی در شناسایی تغییرات لازم و نیازهای لحظه‌ای برنامه دارد.
هر اسپرینت معمولاً بازه‌ای هفتگی دارد و بازه‌ی زمانی میان دو جلسهٔ تصمیم‌گیری و ارزیابی محسوب می‌شود. این روش به تیم کمک می‌کند تا کارها به بخش‌های کوچک، قابل پیگیری و سنجش‌پذیر تقسیم شوند و پیشرفت پروژه به‌صورت مستمر و قابل ارزیابی پیش برود.

### استادی‌آیتم (Study Item)
برای راه‌اندازی هر دوره در برنامه CS Internship، وجود نقشه‌ای شفاف، به‌روز و کاربردی جهت هدایت فرآیند آموزش فنی ضروری است.
به‌منظور طراحی این مسیر آموزشی، در زمان نیاز و با فراهم شدن شرایط لازم برای شکل‌گیری یک دوره، کمیته‌ای تخصصی متشکل از افراد آگاه در آن حوزه تشکیل می‌شود.
این کمیته وظیفه دارد تا برای هر مرحلهٔ آموزشی (استپ) مجموعه‌ای از منابع مطالعاتی مناسب شامل مقاله، فصل کتاب، ویدیو، مستند فنی (داکیومنت) یا سایر محتواهای آموزشی را انتخاب کند. هر یک از این منابع، تحت عنوان استادی‌آیتم (Study Item) شناخته می‌شود.
استادی‌آیتم‌ها با هدف تسهیل یادگیری تدریجی و هدفمند اینترن‌ها طراحی می‌شوند و بر اساس سطح و نیاز هر استپ در مسیر آموزشی قرار می‌گیرند.
انتخاب این آیتم‌ها توسط کمیتهٔ طراحی هر دوره انجام می‌شود، اما در صورت نیاز، اعضای برنامه می‌توانند از طریق فرآیند پروپوزال (Proposal Process) و در نهایت ایجاد RFC (Request for Change)، تغییرات پیشنهادی خود را برای به‌روزرسانی یا اصلاح این منابع ارائه دهند.

### استپ (Step)
هر استپ (Step)، یک مرحلهٔ آموزشی در فاز مطالعاتی برنامه CS Internship است که از مجموعه‌ای از استادی‌آیتم‌ها (Study Items) و تسک‌های عملی تشکیل می‌شود. هدف از طراحی هر استپ، ایجاد یک مسیر یادگیری مرحله‌به‌مرحله و قابل سنجش برای اینترن‌هاست تا بتوانند مهارت‌های لازم را به‌صورت تدریجی و هدفمند فراگیرند.
تکمیل یک استپ معمولاً مستلزم ارائهٔ خروجی مشخص (مانند پروژه، تحلیل، یا گزارش) یا ارائهٔ آنلاین (Presentation) است.
این ساختار به برنامه کمک می‌کند تا پیشرفت آموزشی هر فرد به‌صورت منظم ارزیابی شده و سطح تسلط او بر مباحث فنی به شکل مستند قابل پیگیری باشد.
استپ‌ها به‌گونه‌ای طراحی می‌شوند که در کنار هم، مسیر یادگیری یک دوره را از پایه تا سطح پیشرفته پوشش دهند و ارتباط مستقیمی با اهداف آموزشی مصوب کمیتهٔ طراحی آن دوره داشته باشند.

### فاز مطالعاتی (Study Phase)
فاز مطالعاتی، نخستین بخش از برنامه CS Internship است که تمرکز اصلی آن بر یادگیری نظری، مطالعهٔ منابع تخصصی و انجام تمرینات ساختاریافته قرار دارد.
این فاز به‌صورت خودآموز و هدایت‌شده طراحی شده و از چندین استپ (Step) تشکیل می‌شود که هرکدام مجموعه‌ای از منابع آموزشی (استادی‌آیتم‌ها) و تسک‌های عملی را شامل می‌گردد.
هدف از فاز مطالعاتی، ارتقای مهارت‌های فنی و نرم اینترن‌ها تا سطحی است که بتوانند در محیط‌های کاری واقعی شروع به فعالیت کرده و در شرکت‌ها خلق ارزش کنند. این مرحله، پایهٔ اصلی رشد فردی و حرفه‌ای در برنامه است و شرکت‌کنندگان را برای ورود به فازهای عملی‌تر آماده می‌سازد.

### فاز کارآموزی عملی (Practical Internship Phase)
فاز کارآموزی عملی، دومین بخش از برنامه CS Internship است که تمرکز آن بر تجربهٔ واقعی کار در محیط‌های حرفه‌ای می‌باشد.
در این فاز، اینترن‌ها پس از گذر از فاز مطالعاتی و کسب دانش‌های نظری و مهارت‌های پایه، وارد شرکت‌ها و تیم‌های رسمی همکار برنامه می‌شوند تا آموخته‌های خود را در قالب پروژه‌های واقعی پیاده‌سازی کنند.
هدف این فاز، تقویت مهارت‌های کاربردی، ارتقای توانایی کار تیمی و آشنایی با فرایندهای سازمانی و حرفه‌ای است. شرکت‌کنندگان در این مرحله با چالش‌های واقعی حوزهٔ کاری خود مواجه می‌شوند و از طریق تجربهٔ عملی، مسیر ورود مؤثر به بازار کار را می‌آموزند.

### تصمیم لوکال (Local Decision)
تصمیم لوکال به تصمیماتی اطلاق می‌شود که در سطح یک تیم یا زیرگروه اتخاذ می‌شوند و نیازی به اطلاع‌رسانی یا تصویب در سطوح بالاتر (مانند جلسهٔ ساختاری یا کمیتهٔ مرکزی) ندارند.
این نوع تصمیمات معمولاً در شرایط خاص یا اضطراری اتخاذ می‌شوند؛ زمانی که برای موقعیت پیش‌آمده فرآیند یا دستورالعمل مشخصی تعریف نشده است. هدف از تصمیمات لوکال، تضمین تداوم فعالیت‌ها و واکنش سریع به موقعیت‌های پیش‌بینی‌نشده است.
در عین حال، نتایج و بازخورد این تصمیمات می‌تواند در جلسات بعدی بررسی و در صورت نیاز، به فرآیندهای رسمی اضافه شود تا از تکرار تصمیم‌گیری موردی جلوگیری گردد.

### داوطلب (Candidate / Interviewee)
داوطلب فردی است که برای ورود به برنامهٔ CS Internship درخواست خود را ارسال کرده و در فرآیند ارزیابی، مصاحبه یا گزینش اولیه شرکت می‌کند.
هدف از این مرحله، سنجش مهارت‌ها، انگیزه، و تناسب داوطلب با ساختار برنامه است. داوطلب پس از گذراندن مراحل مصاحبه و ارزیابی، در صورت تأیید کمیتهٔ پذیرش، به عنوان اینترن (Intern) وارد برنامه می‌شود.

### دیبریف (Debrief)
جلسه‌ای تکمیلی که پس از برگزاری یک جلسهٔ اصلی (مانند مصاحبه، کارگاه‌های منتورشیپ و ....) برگزار می‌شود.
در جلسهٔ دیبریف، اعضای شرکت‌کننده به بازنگری، تحلیل و نقد محتوای جلسهٔ پیشین می‌پردازند تا نقاط قوت، ضعف، و فرصت‌های بهبود را شناسایی کنند.
هدف از دیبریف، یادگیری از تجربه، افزایش کارایی تصمیمات آینده، و اطمینان از انتقال دقیق آموخته‌ها به ساختار سازمانی است.
این جلسه معمولاً با حضور یرگزار کنندگان اعضای جلسهٔ اصلی برگزار می‌شود و خروجی آن می‌تواند شامل مستندات بازخورد، پیشنهادهای اصلاحی یا تصمیمات اصلاحی بعدی باشد.

### شبکه شغلی CS (CS Job Network)
بستر یا پلتفرمی است که با هدف ایجاد ارتباط میان اینترن‌های واجد شرایط و شرکت‌های همکار برنامهٔ CS Internship طراحی شده است.
در این شبکه، فرصت‌های شغلی متناسب با مهارت‌ها، عملکرد و مسیر رشد هر اینترن معرفی می‌شود تا فرایند ورود به بازار کار برای فارغ‌التحصیلان برنامه تسهیل گردد.
شبکهٔ شغلی CS نقش حلقهٔ اتصال میان آموزش و اشتغال را ایفا می‌کند و با همکاری شرکت‌های رسمی، فرصت‌های واقعی اشتغال، کارآموزی و همکاری پروژه‌ای را در اختیار اعضای برنامه قرار می‌دهد.

### گزارش هفتگی (Weekly Report)
گزارشی است که اینترن‌ها به‌صورت منظم و در پایان هر هفته تهیه می‌کنند و به هماهنگ کننده (Coordinator) خود تحویل می‌دهند.
در این گزارش، فعالیت‌ها، لینک‌ها، خروجی‌ها، چالش‌ها و ارزیابی شخصی از پیشرفت هفتگی ثبت می‌شود.
گزارش هفتگی به‌عنوان منبع اصلی ارزیابی عملکرد فردی و ورودی جلسات فنی یا عملیاتی تیم‌ها مورد استفاده قرار می‌گیرد و نقش مهمی در پایش مداوم روند رشد و هماهنگی میان اعضا دارد.

### کاندیدمنتور (Candidate Mentor)
فردی است که هنوز به‌عنوان منتور رسمی تأیید نشده، اما به‌دلیل تجربه و تسلط فنی یا سازمانی بالاتر از سطح دستیار منتور، مجاز است در برخی فعالیت‌ها و جلسات ساختاری منتورینگ حضور داشته باشد.
کاندیدمنتورها معمولاً در مرحلهٔ گذار به منتور رسمی قرار دارند و با هدف تکمیل پیش‌نیازهای منتور شدن، بخشی از وظایف منتورینگ را به‌صورت محدود و تحت نظارت منتورهای ارشد انجام می‌دهند.

### تقویم (Calendar)
تقویم مرکزی و مشترک برنامه است که برای ثبت، نمایش و مدیریت زمان‌بندی جلسات، ددلاین‌ها، رویدادها و فعالیت‌های مرتبط با اعضای برنامه مورد استفاده قرار می‌گیرد.
کلندر به‌عنوان مرجع رسمی زمان‌بندی، به هماهنگی بین تیم‌ها، پایش پیشرفت تسک‌ها و برنامه‌ریزی جلسات در سطوح مختلف (فنی، ساختاری و اجرایی) کمک می‌کند.

### کوردینیتور (Coordinator)
کوردینیتور نقشی است که مسئول هماهنگی عملیاتی امور اینترن‌ها در برنامه CS Internship می‌باشد.
- وظایف اصلی این نقش شامل:
  - هماهنگی جلسات و برنامه‌ریزی فعالیت‌ها
  - دریافت و پیگیری گزارش‌های هفتگی و سایر گزارش‌ها
  - تحویل فایل‌ها و منابع مربوط به هر استپ آموزشی
  - اعلام وضعیت و پیشرفت اینترن‌ها
  - به‌روزرسانی اطلاعات پروفایل و ثبت سوابق آموزشی
کوردینیتور نقطه‌ی اصلی ارتباط و پشتیبانی برای اینترن‌ها است، در حالی که اطلاع‌رسانی‌ها و پیام‌ها از طریق کانال‌ها و گروه‌های برنامه منتقل می‌شوند و مکمل فرایند هماهنگی او هستند.

### متن تعهد (Commitment Statement)
متنی است که داوطلب یا اینترن، پس از مصاحبه یا پیش از ورود به دوره، آن را تهیه می‌کند. در این متن، فرد تعهدات خود نسبت به قوانین، زمان‌بندی و انتظارات برنامه را اعلام می‌کند و بدین وسیله مسئولیت‌ها و انتظارات متقابل بین برنامه و شرکت‌کننده شفاف می‌شوند.

### مصاحبه‌کننده (Interviewer)
فردی است که مسئول بررسی و مصاحبهٔ داوطلبان می‌باشد. در هر جلسهٔ مصاحبه، دو نفر به‌عنوان مصاحبه‌کننده حضور دارند و برگزاری درست جلسه و مدیریت روند مصاحبه نیز بر عهدهٔ آن‌ها است.

### مشاهده‌گر (Observer)
فردی است که در جلساتی که نیاز به حضور ناظر دارند شرکت می‌کند تا روند و کیفیت جلسه را رصد کند و بازخورد ارائه دهد. بازخوردهای مشاهده‌گر در جلسات Debrief ارزش بالایی دارند و معمولاً از میان منتورها و کاندید منتور ها انتخاب می‌شود.

### منتور (Mentor)
فردی است که مسئول هدایت، آموزش و ارزیابی اینترن‌ها در برنامه است. منتور نقش فنی و مربی‌گرانه دارد و در فرایندهای آموزشی، ارائه بازخورد و تصمیم‌گیری‌های مرتبط با رشد و پیشرفت اینترن‌ها مشارکت می‌کند.
منتورها از نظر مهارت‌های فنی و نرم به سطح بالایی از توانمندی رسیده‌اند و قابلیت‌های گسترده‌ای در ارتباطات، مدیریت و تصمیم‌گیری دارند. از آنجایی که برخی مسئولیت‌ها نیازمند این سطح از مهارت‌ها هستند، فرد باید پیش از قبول مسئولیت‌های منتوری، به سطح منتوری رسیده باشد تا بتواند این وظایف را به شکل مؤثر و مسئولانه انجام دهد.

### پپنالتی (Penalty)
اقدامی بازدارنده یا اصلاحی است که در صورت نقض قوانین یا تعهدات برنامه (مانند عدم رعایت اصول اینتگریتی) اعمال می‌شود. این اقدام می‌تواند شامل محرومیت موقت از نقش‌ها یا ثبت بازخورد در پروفایل باشد.

### برنامه‌ریز مصاحبه (Interview Planner)
فردی است که برنامه کلی مصاحبه‌ها را طراحی کرده، تسک‌ها را در Azure Borad اختصاص می‌دهد و هماهنگی‌های لازم با تیم را انجام می‌دهد.

### پروفایل (Profile)

پروفایل صفحه‌ای مرجع در OneNote یا سامانه مرتبط است که اطلاعات شخصی، تاریخچهٔ فعالیت‌ها، گزارش‌ها و وضعیت پیشرفت هر اینترن را نگهداری می‌کند. هر اینترن برای خود یک صفحه پروفایل اختصاصی دارد که شامل گزارش‌های اعضای دوره مرتبط با فرد و همچنین گزارش‌های هفتگی اینترن می‌باشد.
 - داشتن چنین پروفایلی مزایای زیادی دارد:
 - امکان پیگیری دقیق پیشرفت فرد در طول دوره
 - فراهم کردن مرجع واحد برای همه اطلاعات مرتبط با اینترن
 - تسهیل ارتباط و بازخورددهی تیم و منتورها
 - امکان ارزیابی مستند و منظم عملکرد و یادگیری اینترن‌ها

### پیشنهاد برای بررسی RFC (Request for Comments)

پیشنهاد برای برسی یا Request for Comments که به صورت مختصر افراد برنامه از سه حرف (RFC) برای اشاره به این موضوع استفاده می‌کنند. مستندی رسمی است که برای ارائه ایده‌ها، مشکلات یا تغییرات پیشنهادی در فرایندها و ساختارهای برنامه تهیه می‌شود. این مستندات در آرشیو OneNote نگهداری می‌شوند و در جلسات ساختاری برنامه بررسی و مورد بحث قرار می‌گیرند.
ویژگی مهم RFC این است که هر یک از اعضای دوره می‌توانند آغازگر یک RFC باشند. این امکان به تمامی افراد اجازه می‌دهد تا ایده‌های خود برای بهبود برنامه، اصلاح فرآیندها یا ایجاد تغییرات عملیاتی را مستندسازی و به اشتراک بگذارند.
مزایای استفاده از RFC:
 - ایجاد شفافیت در پیشنهادها و تغییرات
 - مستندسازی رسمی ایده‌ها و نظرات برای بررسی و تصمیم‌گیری
 - مشارکت فعال همه اعضا در بهبود و توسعه برنامه
 - مرجع مشخص برای پیگیری تصمیمات و اصلاحات در ساختارها و فرآیندهای برنامه
این رویکرد، فرصت برابری برای ارائه پیشنهادات و تصمیم‌گیری مبتنی بر شواهد و مستندات فراهم می‌کند و باعث می‌شود هر تغییر یا اصلاح در برنامه، با نظر جمعی و فرآیند ساختاریافته اجرا شود.

### جلسه کارگاه منتورشیپ (Mentorship Workshop)
جلسات کارگاه منتورشیپ، آموزشی و تعاملی هستند و حول مباحث مربی‌گری و توانمندسازی منتورها برگزار می‌شوند. این جلسات شامل مرور و بحث روی ویدیوها یا محتوای آموزشی مرتبط با منتورینگ است.
برای افرادی که تمام کارگاه‌های موجود در برنامه را پشت سر گذاشته‌اند، این جلسات به صورت زنده برای آن افراد قابل دسترسی هست و فرد میتواند در آن جلسات حاضر شود.
برای افرادی که هنوز تمام کارگاه‌ها را پشت سر نگذاشته‌اند، محتوای این جلسات به صورت ویدیویی در طول دوره در دسترس قرار می‌گیرد و در برخی جلسات به عنوان کارگاه ورکشاپ شرکت می‌کنند. در این جلسات، افراد می‌توانند مشاهدات خود و موضوعاتی که نیاز به یادگیری یا بحث دارند را مطرح کنند و درباره آن‌ها گفتگو کنند.
این ساختار باعث می‌شود که همه شرکت‌کنندگان، فارغ از سطح پیشرفتشان، امکان یادگیری عملی و تبادل نظر در مسیر رشد مهارت‌های نرم را داشته باشند.

### جلسه فنی (Technical Session)
جلسه‌ای تخصصی است که برای بررسی وضعیت فنی اینترن‌ها، ارائه بازخورد فنی، رفع اشکال و مشاوره تخصصی برگزار می‌شود. این جلسات معمولاً توسط منتورهای فنی یا دستیارهای فنی مدیریت و هدایت می‌شوند.

### جلسه عملیاتی (Operational Sprint Meeting)
جلسه‌ای هفتگی است که در آن عملکرد اسپرینت گذشته بررسی و تسک‌های اسپرینت آینده برنامه‌ریزی می‌شوند. محور اصلی این جلسه پیگیری پیشرفت و امور اجرایی برنامه است.
علاوه بر این، اطلاع‌رسانی‌های رسمی دوره نیز در این جلسات به‌طور حتم اعلام می‌شوند.

### جلسه ساختاری (Structural Meeting)
در برنامه CS Internship، جلسات هفتگی‌ای برگزار می‌شود که منتورها و کاندیدمنتورها موظف به شرکت در آن هستند. این جلسات، جلسات ساختاری نامیده می‌شوند و محوریت آن‌ها بررسی و بحث پیرامون ساختار برنامه است.
علاوه بر این، کارآموزمنتورها و دستیارمنتورها می‌توانند به صورت داوطلبانه و پس از تأیید منتورها در این جلسات حضور داشته باشند.
در جلسات ساختاری، ساختارهای برنامه مورد بحث و تصمیم‌گیری قرار می‌گیرند و پس از مشورت و بررسی جوانب مختلف موضوع، تغییرات یا ساختارهای جدید پیاده‌سازی می‌شوند.

### شنوندگی (Active Listening)
شنوندگی فعال مهارت ارتباطی‌ای است که شامل گوش دادن دقیق، تکرار و بازتاب پیام طرف مقابل بدون قضاوت و با هدف درک کامل نیازها و مقصود او می‌شود. این مهارت، یکی از مهارت‌های نرم کلیدی برای منتورها به شمار می‌رود.

### تسک (Task)
تسک واحد کاری مشخص و قابل پیگیری است که به یک فرد یا نقش محول می‌شود. هر تسک شامل توضیح، معیار پذیرش، مهلت (Deadline) و وضعیت (State) است و در Azure Board ثبت و پیگیری می‌شود.

### تمپلیت بک‌لاگ (Backlog Template)
تمپلیت بک‌لاگ قالب استانداردی است که شامل مجموعه‌ای ثابت از بک‌لاگ‌ها و تسک‌های پایه می‌باشد و برای تسریع راه‌اندازی هر اسپرینت یا فرایند مشابه استفاده می‌شود.

### برد آژر دواپس (Azure Board)
برد آژر دواپس ابزاری برای مدیریت تسک‌ها و پروژه‌ها است که برای ثبت، پیگیری و گزارش‌گیری تسک‌ها و بک‌لاگ‌ها در پروژه‌های برنامه مورد استفاده قرار می‌گیرد.
