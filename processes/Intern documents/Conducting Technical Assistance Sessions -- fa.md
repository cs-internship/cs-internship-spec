# برگزاری جلسات همیاری فنی
## مقدمه
یکی از مهارت‌هایی که سازمان‌ها به شدت به دنبال آن در مهندسین نرم‌افزار هستند، مهارت یاد دادن مفاهیم فنی و کسب‌وکاری به همکاران خود است.
هیچ سازمانی نمی‌تواند هزینه مالی و زمانی آموزش همه مواردی که یک مهندس نرم‌افزار باید بداند را برای همه نیروهای خود تقبل کند. سازمان‌ها انتظار دارند که یک مهندس نرم‌افزار نه تنها بتواند خود هر چه را که لازم است یاد بگیرد بلکه فراتر از آن، به شدت نیاز دارند این افراد بتوانند هر آنچه که یاد گرفتند را به همکاران خویش و به خصوص مهندسین نرم‌‌افزار کم‌تجربه‌تر هم یاد دهند. از آنجا که حجم مفاهیمی که مهندسین نرم‌افزار باید بدانند بسیار زیاد است و هر روز زیاد‌تر هم می‌شود، اینکه نیروهای سازمان خود به همدیگر در جا انداختن این مفاهیم کمک کنند، هم هزینه آموزش را به شدت برای سازمان پایین می‌آورد و هم سرعت پیشرفت کار را افزایش می‌دهد و هم کیفیت کارهای انجام شده را بالا می‌برد.  


به منظور پرورش مهارت «یاد دادن مفاهیم فنی و کسب‌وکاری به دیگران» برای اینترن‌ها، مکانیزم‌های برنامه CS Internship فرصت‌های متعددی برای این نوع تعامل در اختیار شرکت‌کنندگان قرار می‌دهند. اصلی‌ترین این مکانیزم‌ها، برگزاری جلساتی است با نام «جلسات همیاری».

## مخاطب
مخاطب این مستند اینترن‌هایی هستند که به سطحی از مرحله خودآموزی خود رسیده‌اند که می‌توانند «جلسات همیاری فنی» برگزار کنند.

## معرفی موضوع
یکی از بسترهای پرورش «مهارت یاد دادن مفاهیم فنی و کسب‌وکاری به دیگران»، زمانی است که اینترن در مرحله خودآموزی به استپ ۳ از دوره خود رسیده است. اینترن در این سطح با برگزاری جلسات همیاری فنی، به اینترن‌های استپ‌های قبل از خود در یادگیری مفاهیم فنی کمک می‌کنند. به اینترنی که جلسات همیاری فنی برگزار می‌کند، «همیار فنی» گفته می‌شود.  
در این مستند دستورالعمل ورود به نقش همیار فنی و نحوه برگزاری این جلسات توضیح داده شده است.


## شرح جزئیات
هر اینترن در **استپ سوم از مرحله خودآموزی دوره خود**، شروع به تجربه و تمرین مهارت «یاد دادن مفاهیم فنی و کسب‌وکاری به دیگران» می‌کند.  
او این مهارت را از طریق ایفای نقش **«همیار فنی»** و برگزاری **«جلسات همیاری فنی»** برای **اینترن‌های استپ‌های قبل از خود**، بدست می‌آورد.
همیار فنی کسی است که در جلسات همیاری فنی به **بررسی گزارش‌های روزانه**، **بازخورد دادن**، **پاسخ‌گویی به پرسش‌ها** و **به اشتراک گذاشتن تجربه‌های خود به دیگران** می‌پردازد. ایشان به واسطه داشتن تسک «برگزاری جلسه همیاری» فنی روی بورد عملیاتی، در جلسات عملیاتی نیز  شرکت خواهد کرد. برای اطلاع بیشتر از جلسات عملیاتی و نحوه حضور در آن به مستند [«شرکت در  جلسات عملیاتی»](https://github.com/cs-internship/cs-internship-spec/blob/master/processes/Intern%20documents/Attending%20Operational%20Meetings%20--%20fa.md) مراجعه کنید.  
نقش همیار فنی، سه سطح دارد. به این معنی که یک اینترن در استپ سوم از دوره خود‌، به عنوان همیار فنی سطح ۱ شروع به فعالیت کرده و با گذراندن استپ‌ها به سطوح بالاتر از نقش همیار فنی می‌رود.
در ادامه سطوح نقش همیار فنی تشریح شده است.

### سطوح همیار فنی  
<div dir="rtl">
  <ul>
    <li><b>همیار فنی سطح ۱:</b> <br>اینترن در <b>استپ ۳</b> به‌عنوان همیار فنی سطح ۱ شروع به فعالیت می‌کند و برای اینترن‌های <b>استپ ۱ و ۲</b> جلسه برگزار کند. او تا زمانی که به استپ ۶ برسد و برای ارتقا به سطح ۲ اعلام آمادگی کند، در این سطح باقی می‌ماند.  </li>
    <li><b>همیار فنی سطح ۲:</b> <br>اینترن در <b>استپ ۶</b> به‌عنوان همیار فنی سطح ۲ شروع به فعالیت می‌کند و برای اینترن‌های <b>استپ ۳، ۴ و ۵</b> جلسه برگزار کند. او تا زمانی که به استپ ۹ برسد و برای ارتقا به سطح ۳ اعلام آمادگی کند، در این سطح باقی می‌ماند.</li>
    <li><b>همیار فنی سطح ۳:</b> <br>اینترن در <b>استپ ۹</b> به‌عنوان همیار فنی سطح ۳ شروع به فعالیت می‌کند و برای اینترن‌های <b>استپ ۶، ۷ و ۸</b> جلسه برگزار کند. او تا زمانی که با طی کردن پیش‌نیازهای لازم به سطح دستیارمنتور برسد و بتواند منتور فنی شود، در این سطح باقی می‌ماند.</li>
  </ul>
</div>

### نحوه همیار فنی شدن یا ارتقا سطح همیار فنی
در استپ سوم هر یک از دوره‌های برنامه، یک تسک وجود دارد که اینترن طی آن به کوردینیتور خود اعلام می‌کند که درخواست ایفای نقش همیار فنی و برگزاری «جلسه همیاری فنی» سطح اول را دارد.  
اینترن برای اعلام آمادگی ایفای نقش همیار فنی، ابتدا مستند [«شرکت در  جلسات عملیاتی»](https://github.com/cs-internship/cs-internship-spec/blob/master/processes/Intern%20documents/Attending%20Operational%20Meetings%20--%20fa.md) را به دقت مطالعه کرده و سپس یک پیام با محتویات زیر در گروه CS Internship - Coordination در تاپیک General به کوردینتور خود ارسال می‌کند.  
<div dir="rtl">
  <ul>
    <li>اعلام آمادگی برای ایفای نقش همیار فنی سطح موردنظر</li>
    <li>اعلام یک روز و ساعت ثابت در هر هفته برای برگزاری جلسات یک‌ساعته همیاری فنی</li>
    <li>مشخص کردن تیم عملیاتی که می‌تواند به‌طور منظم و در هر هفته در جلسات شرکت کند (لیست تیم‌های عملیاتی و زمان آنها در پیامی در گروه CS Internship - Coordination  در تاپیک Meeting پین شده است.) </li>
  </ul>
</div>

کوردینیتور پس از دریافت پیام، کارهای لازم برای شروع فعالیت اینترن‌ در آن سطح از همیاری فنی را انجام می‌دهد. در این مرحله اینترن پیگیر خواهد بود تا تسک مربوطه جلسات همیاری فنی او در Azure - Operational Board اضافه شود. همچنین نام او و زمان جلسات هفتگی ایشان در پیام پین شده‌ی مربوط به جلسات همیاری فنی در تاپیک Meeting، اضافه شود. از این زمان اینترن فعالیت خود را به عنوان همیار فنی شروع می‌کند و بصورت هفتگی جلسات همیاری فنی برگزار می‌کند. مدت زمان این جلسات ۱ ساعت بوده و ظرفیت هر جلسه ۴ نفر است. او همچنین بصورت منظم در جلسات هفتگی عملیاتی شرکت خواهد کرد.   

>اینترن در استپ‌های ۶ و ۹ تسک‌هایی دارد که طی آن برای ارتقا سطح نقش همیار فنی خود اقدام می‌کند. برای این کار تنها کافی‌ است این موضوع را در تاپیک Meeting به کوردینتور خود اعلام کند.

### نحوه برگزاری جلسات همیار فنی 
همیار فنی ناظر یا معلم نیست. نقش او یاری‌رسانی، ارائه‌ی بازخورد و به‌اشتراک‌گذاری تجربه‌های خود در موارد فنی با هم‌دوره‌ای‌هایی‌ست که در استپ‌های قبل از خود قرار دارند. دستور‌العمل برگزاری جلسات همیاری فنی به صورت زیر است:  

۱. **بررسی گزارش‌های شرکت‌کنندگان قبل از جلسه:** شرکت‌کنندگان جلسه از قبل گزارش(های) خود را به تسک مربوط به جلسه همیار فنی پیوست کرده‌‌اند. همیار فنی این گزارش(ها) را قبل از شروع جلسه مطالعه می‌کند.

۲. **آماده‌سازی جلسه، ۱۵ دقیقه پیش از شروع:** همیار فنی ۱۵ دقیقه قبل از ساعت مقرر، جلسه را آماده حضور شرکت‌کنندگان می‌کند. برای این کار مراحل زیر را به ترتیب انجام می‌دهد.

<div dir="rtl">
  <ul>
    <li>از طریق پیام پین شده مربوط به همیار فنی در گروه کوردینیشن در تاپیک میتینگ، وارد جلسه خود می‌شود. </li>
    <li>روی پیام پین شده، با استفاده از امکان <a href="https://www.youtube.com/watch?v=ygzyndLF680&ab_channel=LearnWithMoradi" target="_blank">reply and Quote</a>، دقیقا روی قسمت مربوط به جلسه خود ریپلای زده و آماده بودن جلسه را اعلام می‌کند.</li>
    <li>جلسه را رأس ساعت تعیین‌شده آغاز می‌کند و پس از آغاز جلسه اجازه ورود فرد دیگر داده نمی‌شود.</li>
  </ul>
</div> 

۳. **مدیریت جلسه همیاری فنی**: در این قسمت کار همیار فنی در حین برگزاری جلسه همیاری فنی لیست شده است.
<div dir="rtl">
  <ul>
    <li>ارائه بازخورد نسبت به گزارش شرکت‌کنندگان: بازخورد به معنای بیان تجربه و نظر شخصی است، نه تعیین بایدها و نبایدها. هدف از ارائه بازخورد، ارزیابی یا قضاوت عملکرد نیست؛ بلکه انتقال دیدگاه و تجربه به دیگران است.</li>
    <li>بررسی استانداردهای پست‌های منتشرشده در شبکه‌های اجتماعی: همیار فنی باید از رعایت استاندارد‌های برنامه (اعم از هشتگ‌ها و لینک معرفی برنامه و ...)  در پست‌های شبکه‌های اجتماعی  شرکت‌کننده اطمینان حاصل کند. برای اطلاع بیشتر درباره‌ی پست گذاری در شبکه‌های اجتماعی به مستند <a href="https://github.com/cs-internship/cs-internship-spec/blob/master/processes/Intern%20documents/Writing%20and%20Publishing%20Posts%20on%20Social%20Media%20--%20fa.md" target="_blank">«پست‌نویسی و پست‌گذاری در شبکه‌های اجتماعی»</a> مراجعه کنید.</li>
    <li>اشتراک تجربه‌های مرتبط: همیار فنی می‌تواند تجربیات خود از انجام تسک‌های مشابه را با شرکت‌کنندگان به اشتراک بگذارد تا به درک بهتر آن‌ها کمک کند.</li>
    <li>پاسخ‌گویی به پرسش‌ها در حد توان: همیار فنی در حد دانش و توان خود به سؤالات شرکت‌کنندگان پاسخ می‌دهد. خیلی مواقع پیش‌ می‌آید که همیار فنی پاسخ سوال را نداند و این کاملا طبیعی است. در این موارد، او ابتدا باید تلاش می‌کند با جست‌وجو یا استفاده از ابزارهای هوش مصنوعی، راه‌حلی مناسب پیدا کند. اگر موفق نشد، از شرکت‌کننده می‌خواهد جلسه‌ای با یک همیار فنی در سطح بالاتر تنظیم کند. در صورت نیاز، این روند در سطوح بالاتر نیز ادامه می‌یابد تا پاسخ نهایی به‌دست آید. مسئولیت پیگیری و هماهنگی این جلسات بر عهده اینترن پرسش‌کننده است. همچنین تمامی افراد در سطوحی که موفق به پاسخ‌گویی نشده‌اند، باید در جلسه بعدی حضور داشته باشند.
 </li>
  </ul>
</div> 

۴. **درخواست ثبت بازخورد از شرکت‌کنندگان در پایان جلسه:** همیار فنی در پایان جلسه، از شرکت‌کنندگان درخواست می‌کند تا دیدگاه خود را درباره کیفیت برگزاری جلسه و نحوه مدیریت آن ارائه دهند. دریافت این بازخورد‌ها به بهبود جلسات آینده کمک خواهد کرد.  
اینترن‌ها می‌توانند **بازخورد خود را از طریق بات CS Club Bot** ثبت کنند. این بازخوردها در چت شخصی قابل مشاهده بوده و به بهبود جلسات بعدی کمک خواهند کرد. برای اطلاع از نحوه دریافت بازخورد خود به مستند ... مراجعه کنید.

### بازخورد گرفتن و بازخورد دادن  
بازخورد گرفتن یکی از قدرتمندترین ابزارهای رشد فردی و حرفه‌ای است. دریافت نظرات دیگران به کمک می‌کند تا فرد نقاط قوت و ضعف خود را بهتر بشناسد، عملکردش را بهبود ببخشید. بنابراین، نحوه برخورد با بازخورد و استفاده صحیح از آن اهمیت زیادی دارد.  
از مزایای دریافت بازخورد می‌توان به افزایش یادگیری، بهبود مهارت‌ها، تقویت همکاری و بالا رفتن اعتماد‌به‌نفس اشاره کرد، چرا که آگاهی از دیدگاه دیگران، فرد را نسبت به مسیر خود هوشیارتر می‌کند. در مقابل، یکی از معایب بازخورد این است که گاهی می‌تواند بر اساس برداشت اشتباه یا سوگیری شخصی ارائه شود و در صورت پذیرش بی‌چون‌وچرا، فرد را از مسیر صحیح منحرف کند. مهم‌ترین نکته در برخورد با بازخورد این است که هر فرد باید بدون قضاوت و با ذهنی باز به آن نگاه کند، تحلیل کند که آیا باعث بهبود عملکردش می‌شود یا نه، و تنها در صورتی آن را بپذیرد که تأثیر مثبت داشته باشد. هدف از بازخورد باید رشد و پیشرفت باشد، نه قضاوت.
 
### تغییر زمان جلسهٔ همیاری فنی  
در صورتی که همیار فنی بخواهد **روز یا زمان جلسهٔ همیاری فنی** خود را تغییر دهد، لازم است این موضوع را به **کوردینیتور** اطلاع داده و زمان جدید را اعلام کند.  
کوردینیتور، پس از هماهنگی با همیار فنی، عنوان تسک جلسه‌ی او و متن پیام پین شده‌ی «لیست همیارهای فنی» را متناسب با زمان جدید به‌روز می‌کند.

### لغو جلسه‌ی همیاری فنی  
همیار فنی می‌تواند با طی کردن مراحل زیر اقدام به لغو یک جلسه کند.

۱. **بررسی تسک مربوط به جلسه**:  
   اگر جلسه شرکت‌کننده داشته باشد، اینترن باید **تمام شرکت‌کنندگان را** در گروه Coordination و در تاپیک Meeting از لغو شدن جلسه مطلع کند.  
۲. **اطلاع‌رسانی به مدیر جلسهٔ عملیاتی اسپرینت جاری**:  
   همیار فنی در همان گروه و تاپیک، مدیر جلسه عملیاتی را از لغو جلسه باخبر می‌کند و از او می‌خواهد تا تسک مربوطه را حذف نماید.  

## آموزش‌دهنده‌ها
تمامی اعضای تیم منتوری، در هر سطحی، می‌توانند در انتقال محتوای این مستند نقش داشته باشند و در صورت نیاز، پرسش‌های خوانندگان را پاسخ دهند و ابهامات آنان را برطرف کنند.

## نحوه آموزش
روند آموزش به این صورت است که ابتدا آموزش‌گیرنده باید این مستند را به‌طور کامل مطالعه کند. سپس در یک جلسه آموزشی، پرسش‌های او پاسخ داده می‌شود تا ابهامات او برطرف گردد. در صورت نیاز، ابزارها و نرم‌افزارهای لازم نیز آموزش داده خواهند شد.

## واژه‌نامه

<div dir="rtl">
  <ul>
    <li>استپ</li>
    <li>کوردینتور</li>
    <li>مرحله خود‌آموزی</li>
    <li>اسپرینت</li>
  </ul>

</div> 
