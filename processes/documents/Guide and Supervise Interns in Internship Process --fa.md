# راهنمایی و نظارت بر فعالیت اینترن‌ها در برنامه CS Internship

## مقدمه

اینترن‌های تمامی دوره‌ها پس از گذراندن مراحل آموزشی و رسیدن به استپ پنجم، پیش‌نیازهای لازم برای ارتقا به سطح **کارآموز منتوری** را کسب می‌کنند.  
اینترن‌ها در استپ پنجم تسکی دارند که می‌بایست آمادگی خود را برای ارتقا به سطح **کارآموز منتوری** اعلام کنند. آنها پس از اعلام آمادگی، طبق فرآیندی که در سندی جداگانه توضیح داده شده است، به سطح کارآموز منتور ارتقا می‌یابند.  
پس از رسیدن به سطح **کارآموز منتوری**، اینترن‌ها فعالیت خود را در نقش **کوردینیتور** آغاز می‌کنند.  
در این نقش، به هر کوردینیتور یک یا چند اینترن اختصاص داده می‌شود. همان‌طور که از عنوان این نقش پیداست، کوردینیتور مسئولیت هماهنگی و انجام برخی امور مربوط به اینترن‌های تحت نظر خود را برعهده دارد.


## مخاطب

هر عضوی از برنامه که قرار است نقش کوردینتوری را ایفا کند. این عضو ممکن است در سطح کارآموز منتور یا دستیارمنتور یا منتور باشد.

## معرفی موضوع

اعضای برنامه از سطح **کارآموز منتوری** می‌توانند نقش **کوردینیتور** را ایفا کنند. این نقش تنها مختص سطح کارآموز منتور نیست، بلکه سطوح بعدی (دستیار منتور و منتور) نیز برحسب نیاز می‌توانند این نقش را بر عهده داشته باشند.  
به هر یک از اعضای برنامه که قرار است در نقش کوردینیتوری فعالیت کند، یک یا چند اینترن محول می‌شود. این اینترن‌ها ممکن است از بدو ورود به برنامه، به یک کوردینیتور محول شوند و یا در ادامه مسیر، از کوردینیتور دیگری به او منتقل گردند.  
کوردینیتور از زمان ورود اینترن تا پایان فاز خودآموزی، او را همراهی می‌کند. کوردینیتور مسئولیت انجام مجموعه‌ای از امور مربوط به اینترن‌های خود از جمله دریافت گزارش هفتگی، تکمیل و به‌روزرسانی پروفایل اینترن، پاسخ به سوالات فرایندی و... را بر عهده دارد.  

در این مستند به معرفی و شرح وظایف نقش **کوردینیتوری** می‌پردازیم.


## شرح جزئیات

### هماهنگی و آماده‌سازی مقدمات شروع فعالیت اینترن توسط کوردینیتور

هنگامی که کوردینیتور یک اینترن جدید می‌پذیرد، از اولین کارهایی که باید انجام دهد موارد زیر است که در ادامه به شرح آن می‌پردازیم.

**1. اضافه کردن اطلاعات اینترن در بخش اطلاعات مربوط به کوردینیتور:**

- وارد کردن نام و نام خانوادگی اینترن در وان‌نوت به آدرس [Mentors’ Info](https://onedrive.live.com/view.aspx?resid=A9B215A332F3E600%21392628&id=documents&wd=target%28Mentors%27%20Info.one%7C0D288A60-6B0B-4B53-9631-BAA46BD790A9%2F%29)، در ستون مربوط به دوره‌ای که اینترن در آن فعالیت می‌کند و در سطر مربوط به خودِ کوردینیتور.

**2.  ایجاد پروفایل اینترن:** 

- ایجاد پروفایل برای اینترن در وان نوت به آدرس Program Cours > Cours Name > Student
- برای ساخت صفحه پروفایل، از قالب آماده‌ی موجود در بخش Template همان دوره یک نسخه کپی بگیرید و در صفحه جدید قرار دهید.
- اطلاعات اولیه‌ی اینترن شامل شهر محل سکونت، دانشگاه و رشته‌ی تحصیلی، تجربیات گذشته، فعالیت‌های فعلی و اهداف و برنامه‌های آینده است. این اطلاعات معمولاً در جلسه‌ی مصاحبه توسط اینترن ارائه می‌شود و باید در بخش مربوطه از صفحه‌ی پروفایل ثبت شود.
- به‌روزرسانی سایر بخش‌ها طبق داکیومنت [«به‌روزرسانی پروفایل اینترن‌ها»](https://github.com/cs-internship/cs-internship-spec/blob/master/processes/documents/Update%20Interns%20Profile%20--fa.md) انجام می‌شود.
 
**3. اضافه کردن اینترن به گروه‌های تلگرامی مربوطه**

- گروه مسابقه تایپ (CS Internship - Type Racing)
- کانال اطلاع رسانی برنامه (CS Internship - Feed)
- گروه کوردینیشن (CS Internship - Coordination)
- گروه کلاب مربوط به دوره‌ی اینترن
  
**4. اعطای دسترسی‌های لازم برای دیدن ویدیوهای دوره‌ی آشنایی با مبانی ارتباطات انسانی:**

برای مشاهده‌ی ویدیوهای منتورشیپ در هر استپ، اینترن‌ها باید به تعدادی از ویدیوهای بارگذاری‌شده در Google Drive دسترسی داشته باشند. برای دریافت این دسترسی، اینترن ابتدا باید آدرس Gmail خود را در گروه کوردینیشن ارسال کند. پس از آن، کوردینیتور پیام را به گروه منتورها فوروارد می‌کند تا دسترسی لازم توسط منتورها ایجاد شود. در نهایت، کوردینیتور موظف است پیگیری کند تا اطمینان حاصل شود که دسترسی برای اینترن فعال شده است.

**5. تحویل استپ صفر به اینترن و برگزاری جلسه پرسش و پاسخ:**
  
- ارسال لینک داکیومنت استپ صفر به اینترن.
- مطابق راهنمای ارائه‌شده در استپ، اینترن موظف است یک جلسه‌ی پرسش و پاسخ با کوردینیتور تنظیم کند.
- در این جلسه، نقش کوردینیتور صرفاً پاسخ‌گویی به سوالات اینترن است و توضیح پروسه ها بر عهده‌ی او نیست.
- در صورتی که اینترن در جلسه آمادگی کافی نداشته باشد و پرسش‌هایی مطرح کند که پاسخ آن‌ها به‌وضوح در داکیومنت آمده است، می‌توان از وی خواست مطالعه‌ی دقیق‌تری انجام داده و زمان جدیدی برای جلسه تعیین کند.

**6. تعیین زمان ارسال گزارش:**

- اینترن موظف است فعالیت‌هایی را که در طول دوره انجام می‌دهد، به‌صورت گزارش هفتگی برای کوردینیتور خود ارسال کند. به همین منظور، کوردینیتور و اینترن باید درباره‌ی زمان مشخصی برای ارسال این گزارش‌ها به توافق برسند و روزی ثابت را برای این کار تعیین کنند. لازم به ذکر است که این روز نباید دوشنبه باشد.

## اقداماتی که کوردینتور در طی گذراندن مراحل برای اینترن انجام می‌دهد
- دریافت گزارش هفتگی از اینترن در روز مقرر و ثبت فعالیت هفتگی او در وان نوت
- ثبت فعالیت‌های انجام شده توسط اینترن در پروفایل او (برای اطلاعات بیشتر به داکیومنت **** مراجعه‌ کنید)
- پاسخ به سوالات اینترن و ارجاع به سطحهای مختلف

## اقدامات کوردینیتور در صورت درخواست اینترن برای همیارفنی شدن 
از استپ ۳ به بعد، پذیرفتن نقش همیار فنی برای همه‌ی اینترن‌ها الزامی است و بخشی از فرآیند یادگیری آن‌ها در برنامه به‌شمار می‌رود. بنابراین، هر اینترن موظف است این نقش را بر عهده بگیرد و وظایف مربوط به آن را به‌درستی انجام دهد.

در همین راستا، هرگاه اینترنی به نقش همیار فنی وارد می‌شود یا در صورتی که پیش‌تر در این نقش بوده و اکنون قصد دارد سطح خود را ارتقا دهد، لازم است این موضوع را به‌صورت رسمی به کوردینیتور خود اعلام کند. این اعلام به‌منزله‌ی آمادگی برای پذیرش مسئولیت‌های مربوط به نقش یا سطح جدید است.

پس از اعلام، کوردینیتور از اینترن می‌خواهد زمان پیشنهادی خود را برای برگزاری جلسات هفتگی همیار فنی (هر هفته یک جلسه‌ی یک‌ساعته) اعلام کند.

کوردینیتور باید چهار اقدام اصلی را انجام دهد:

۱- تنظیم تسک در Azure Board

۱-۱- اگر اینترن قرار است همیارفنی شود:

باید برای او یک تسک در فیچر Technical Sessions در بکلاگ TEMPLATE Hold Technical Sessions - Technical Assistant Level 1 ایجاد شود:

عنوان تسک شامل مسیر آموزشی مانند "C#" یا "ML" به همراه روز و ساعت پیشنهادی از طرف اینترن (مطابق تصویر پایین) تنطیم می شود و در آخر تسک به نام اینترن اساین می شود.

۱-۲-	اگر فقط تغییر سطح همیارفنی انجام می‌شود:

تسک‌ مرتبط با اینترن به بکلاگ سطح جدید (مثلاً Level 2) منتقل می‌شوند.
<img width="1880" height="1006" alt="image" src="https://github.com/user-attachments/assets/251fb9b8-49df-41aa-aff7-2ed8e19248c0" />
با توجه به آماده بودن بورد Azure برای سه اسپرینت آینده، ضروری است که برای همیار فنی جدید، تسک‌های مربوط به برگزاری جلسات فنی در هر سه اسپرینت ایجاد شوند.

۲- تنظیم تسک حضور در جلسه اسپیرنت عملیاتی در Azure Board:

با توجه به این‌که در دوره، همیار فنی جدید وظیفه ای بر عهده گرفته است، لازم است در جلسه اسپیرینت هفتگی شرکت کند. بنابراین، باید تسک مربوط به حضور در این جلسه، هم در تمپلیت [TEMPLATE] Team A (Mon. 19:00-20:00) Operational Meeting Participation [Sprint No.] و هم برای سه اسپرینت آینده، به نام همیار فنی در مسیر زیر ایجاد شود:

Azure Boards → Backlogs → Attending Operational Meetings

۳- ایجاد لینک جلسه ثابت در Microsoft Teams

تمام جلسات فنی به‌دلیل نظم و برنامه‌ریزی دقیق، دارای لینک ثابت در برنامه Teams هستند؛ به همین دلیل، ایجاد لینک ثابت برای جلسات همیارفنیِ لازم است. برای این کار وارد Microsoft Teams شوید و روی گروه مربوط به جلسات فنی (Technical Sessions) کلیک کنید.

روی فلش کنار دکمه‌ی Meet (مطابق تصویر پایین) کلیک کرده و گزینه‌ی Schedule a meeting را انتخاب کنید.

![image](https://github.com/user-attachments/assets/9e64d047-c51c-4cf6-9d18-676d0a962d90)

فرم جلسه را به این شکل تکمیل کنید:

عنوان Title: نام اینترن + مسیر دوره (مثل "Web" یا "C#") + روز هفته + ساعت اعلام‌شده.

ساعت Time: ساعت ثابتی که اینترن برای جلساتش اعلام کرده است.

تاریخ Date: نیازی به تغییر تاریخ نیست (همان تاریخ پیش‌فرض باقی بماند).

حاضرین در جلسه Attendees: نیازی به اضافه یا تغییر افراد حاضر نیست.

تکرار Repeat: حتماً روی گزینه‌ی Weekly تنظیم شود.

ضبط خودکار Recording: گزینه‌ی Record automatically فعال شود.

روی دکمه‌ی Send کلیک کنید.

![image](https://github.com/user-attachments/assets/0df1483c-651e-41e1-8d6e-ddde0144f79c)

پس از ایجاد، لینک جلسه را از تقویم Teams کپی کرده و برای اطلاع‌رسانی استفاده کنید.


۴- پین و اطلاع‌رسانی در گروه تلگرام Coordination

یک لیست از جلسات فنی، شامل روز، ساعت و لینک هر جلسه، در گروه تلگرام Coordination Meeting موجود است. کوردینیتور باید ابتدا وارد این گروه شود و پیام پین‌شده‌ی مربوط به جلسات فنی را کپی کند. سپس پیام پین‌شده‌ی قبلی را Unpin کرده و یک پیام جدید شامل اطلاعات همیار فنی و لینک جلسه‌ای که از Teams کپی شده است، ارسال کرده و آن را Pin کند.کوردینیتور باید حداقل یک‌بار وارد جلسه‌ی Teams شود تا از فعال بودن صحیح گزینه‌ی "ضبط خودکار" (Record automatically) و آغاز خودکار فرآیند ضبط اطمینان حاصل کند.
### نحوه‌ی مدیریت تغییر زمان جلسات همیاری فنی (هفتگی یا موردی)
اگر همیار فنی بخواهد زمان جلسات هفتگی همیاری فنی خود را به‌طور دائمی تغییر دهد (برای مثال، از روزی به روز دیگر یا ساعتی به ساعت دیگر منتقل کند)، لازم است موضوع را به کوردینیتور خود اطلاع دهد. کوردینیتور باید تغییرات لازم را در موارد زیر اعمال کند:

۱- فایل تمپلیت Azure Board و بک لاگ های اسپرینت های پیش رو

۲- عنوان لینک ثابت جلسه‌ی Teams که از قبل ساخته شده است

۳- پیام پین‌شده در گروه Coordination Meeting

اگر همیار فنی بصورت موردی، زمان جلسه در یک هفته را بخواهد تغییر دهد، کارهای لازم برای آن را باید خودش انجام دهد. مراحل آن در داکیومنت [«راهنمای نقش همیار فنی و دستورالعمل‌های آن»](https://github.com/cs-internship/cs-internship-spec/blob/master/processes/documents/Technical%20Assistant%20Role%20and%20Guidelines%20--fa.md) آمده ست.

## آموزش‌دهنده‌ها

منتورها و دستیارمنتورها و افرادی که تجربه و مهارت کافی را در این زمینه دارند می‌توانند این مستند را به کارآموزمنتورها آموزش دهند و به شفّاف‌سازی موضوع این مستند بپردازند.

## نحوه آموزش

آموزش‌دهنده، ابتدا باید اطمینان حاصل کند فردی که قرار است آموزش ببیند این مستند را از قبل مطالعه کرده باشد. در غیر اینصورت، آموزش‌‌دهنده باید از او بخواهد که مستند را به طور کامل مطالعه کند و سؤالات خود را جمع‌آوری نماید. پس از اینکه فرد این مستند را مطالعه کرد، آموزش‌دهنده باید جلسه‌ای را برای رفع سؤالات و ابهامات او ترتیب داده و از اینکه این مستند را کامل متوجه شده‌است اطمینان حاصل کند. اگر در این مستند، به ابزار یا نرم‌افزار خاصی اشاره شده است، آموزش‌دهنده می‌تواند در صورت نیاز در یک جلسه نحوه‌ استفاده از این ابزارها را نشان دهد.

## واژه‌نامه

- **پروفایل (Profile):** صفحه‌ای در OneNote که اطلاعات اولیه و گزارش فعالیت‌های اینترن در آن ثبت می‌شود.
- **استپ (Step):** مرحله‌ای از دوره که شامل تسک‌ها و آیتم‌های مطالعاتی است.
- **استادی**‌**آیتم (Study Item):** منابع مطالعاتی شامل کتاب، مقاله، ویدیو و ...
- **تسک (Task):** تمرین یا کاری که اینترن باید انجام دهد.
- **ارائه آنلاین (Live Presentation):** ارائه‌ی بیست‌دقیقه‌ای پایانی هر استپ، برای مرور و جمع‌بندی یادگیری‌ها.
- **کوردینیتور:** در برنامه CS Internship، افراد وظایف و نقشهای متفاوتی را برعهده می‌گیرد. به نقشی که فرد در قبال و تعامل با اینترن دارد، «کوردینیتور»‌ گفته می‌شود.
