# آنبورد کاندید منتور جدید در برنامه CS Internship

## مقدمه

این مستند پیش‌نیاز‌های مربوط به کاندیدمنتور شدن، وظایف یک کاندیدمنتور و دسترسی‌ها و اختیارات مربوط به آن را توضیح می‌دهد. با مطالعه‌ی این مستند بر قوانین و پیش‌نیاز‌های مربوط به کاندیدمنتور شدن، نحوه‌ی آنبورد یک کاندیدمنتور و دسترسی‌‌های آن آشنا خواهید شد.

هر سطح از منتوری مهارت‌های خاصی را مطالبه می‌کند که هر فرد با استفاده از این مهارت‌ها می‌تواند آمادگی و توانایی‌ لازم جهت انجام وظایف مربوط به آن سطح از منتوری را کسب و ایفای نقش موثری‌تری را داشته باشد. این مستند برای [دستیارمنتورها](https://mehransystems.sharepoint.com/sites/CSInternship/MentorDocs/Forms/AllItems.aspx?id=%2Fsites%2FCSInternship%2FMentorDocs%2FProcesses%2FMentoring%20Assistant%20Processes%2FCSI%20%2D%20Process%20%2D%20Onboarding%20New%20Mentoring%20Assistant%20%2D%20Farsi%2Epdf&q=Onboarding%20New%20Mentoring%20&parent=%2Fsites%2FCSInternship%2FMentorDocs&parentview=7) مراحلی را در نظر گرفته است که می‌توانند با انجام و تمرین پیش‌نیازهای مورد نیاز، آمادگی لازم برای ورود به سطح کاندیدمنتوری را به دست آورند.

پس از آشنایی با پیش‌نیازها، در این مستند به مسئولیت‌ها و دسترسی‌های مرتبط با سطح کاندیدمنتور نیز پرداخته خواهد شد. اطلاعات مفصلی در مورد وظایف، اختیارات، و نقش‌هایی که فرد باید انجام دهد تا بتواند نقش منتوری خود را به‌خوبی ایفا کند، در این بخش آماده خواهد شد. این اطلاعات از اهمیت بالایی برخوردارند و فرد را در مسیر تحقق مهارت‌ها و نقش‌آفرینی موثر در جلسات ساختاری هدایت می‌کنند.

به علت ایجاد اختصار در نگارش و صرفه‌جویی در زمان، به جای تکرار عبارت «[برنامه CS Internship](https://mehransystems.sharepoint.com/:b:/s/CSInternship/EWO5B9MhkElEgi3SgZxrokgBQsbsBvSCWEcFvYcVKAP81Q?e=8vIgDR)»، واژه «برنامه» استفاده می‌شود. پس در هر قسمت از مستند اگر به واژه‌ی «برنامه» رسیدید، منظور همان «برنامه CS Internship» است.

## مخاطب

اصلی‌ترین مخاطب این مستند دستیارمنتور‌ها هستند. این مستند برای تمامی اعضای برنامه که به دنبال اطلاعات درباره پیش‌نیازهای لازم برای ورود به سطح کاندیدمنتوری، نحوه‌ی آنبورد کردن یک کاندیدمنتور و دسترسی و اختیارات مرتبط با آن هستند، فراهم شده و برای آن‌ها مفید خواهد بود.

## معرفی موضوع

در این برنامه، دستیارمنتورها باید پس از به دست آوردن یک سطح خاص از مهارت‌ها در زمینه‌های فنی و مهارت‌های نرم، آمادگی لازم برای مشارکت در جلسات ساختاری و همچنین طراحی و بازطراحی فرآیندها، سیاست‌ها و مکانیزم‌های دوره را داشته باشند. به همین دلیل، ضروری است که فرآیندهای مورد نیاز برای دستیابی به هر یک از سطوح و مراحل میانی در برنامه به دقت مشخص گردند. این اقدام به ما این امکان را می‌دهد که افرادی که با داشتن تمامی پیش‌نیازها آمادگی لازم برای رسیدن به سطح مورد نظر را دارند، به دقت انتخاب شوند. به همین منظور، این مستند به دو سوال اصلی زیر پاسخ می‌دهد:

1. **پیش‌نیازهای لازم برای یک کاندیدمنتور چیست؟**

برای ورود به سطح کاندیدمنتوری، فرد باید دارای مهارت‌های در زمینه‌های فنی و نرم باشد. همچنین، او باید توانایی مشارکت فعال در جلسات ساختاری و همچنین مدیریت فعالیت‌های عملیاتی را داشته باشد.

1. **کاندیدمنتور چه وظایفی دارد؟**

در نقش کاندیدمنتور، شما مسئولیت انجام جلسات ساختاری، طراحی و بازطراحی فرآیندها، سیاست‌ها و مکانیزم‌ها را دارید. همچنین، شما مسئولیت ارتقاء فرآیندهای موجود و مشارکت فعال در جلسات عملیاتی دارید.

## شرح جزئیات

به منظور رسیدن به نقش کاندیدمنتوری، دستیارمنتورها باید اقدام به پیش‌نیازهای اساسی کنند. این پیش‌نیازها شامل تکمیل یک دوره کارآموزی عملی در یک شرکت به عنوان کارآموز و سپس شروع به کار به عنوان نیروی تازه وارد می‌شود. علاوه بر این، آن‌ها باید تسلط کامل به مستندهای مرتبط با فرآیندها، سیاست‌ها و مکانیزم‌های دستیارمنتوری داشته باشند و در طول دوره آموزشی‌شان، به صورت فعال در جلسات عملیاتی شرکت کنند. شرکت در کارگاه‌های منتورشیپ و انجام وظایف مرتبط نیز از جمله پیش‌نیازهایی است که باید توسط دستیارمنتور انجام شود. این پیش‌نیازها، اساسی‌ترین مراحل برای دستیابی به نقش کاندیدمنتوری محسوب می‌شوند و نقش اساسی در ارتقاء مهارت‌ها و توانمندی‌های آن‌ها در حوزه‌های فنی و نرم دارند. در ادامه این مستند تمامی این پیش‌نیازها بیان خواهند شد.

### پیش‌نیازهای لازم برای کاندیدمنتور شدن

دسته پیش‌نیازهای اصلی که هر دستیارمنتور باید رعایت کند و مهارت‌های مورد نیاز را کسب کند تا بتواند به مرحله‌ی کاندیدمنتوری دست یابد به شرح زیر است:

- پیش‌نیازهای عمومی یک سطح کاندیدمنتور
- پیش نیازهای مرتبط با شرکت در [کارگاه‌های منتورشیب](https://mehransystems.sharepoint.com/:b:/s/CSInternship/EVJmxDujndhEgIzB0CLN5bgB7ELYZ5AUT6Hta96K-zhXsA?e=muNE0x)
- پیش نیازهای لازم از شرکت در [جلسات عملیاتی](https://mehransystems.sharepoint.com/:b:/s/CSInternship/EcXw8fHr09NIvdB3u31RRK8Bn6Z58MJk_aDRqncKoTFb9g?e=UQCqYE)
- پیش نیازهای لازم از شرکت در فرآیند مستند نویسی
- پیش نیازهای لازم از شرکت در فرآیند [مصاحبه](https://mehransystems.sharepoint.com/:b:/s/CSInternship/EZhZomnGmGJAts2Grevn1foBPOnDSG-HgGzXqxw_4-RnAg?e=eWWT8U)
- پیش نیازهای لازم از برگزاری [جلسات فنی هفتگی](https://mehransystems.sharepoint.com/:b:/s/CSInternship/EcXw8fHr09NIvdB3u31RRK8Bn6Z58MJk_aDRqncKoTFb9g?e=f3CJdf)

در ادامه این مستند، هر یک از این دسته‌های پیش‌نیازها به تفصیل شرح داده خواهد شد.

#### پیش‌نیازهای عمومی یک کاندیدمنتور

پیش‌نیازهای عمومی، دسته ای از پیش‌نیازهاست که به پیش روی فرد در دوره مطالعاتی و برنامه کارآموزی عملی مربوط می‌شود. یک دستیارمنتور برای ورود به سطح کاندیدمنتوری نیاز دارد تا پیش‌نیازهای زیر را برآورده کند:

- پایان دوره‌ی [کارآموزی عملی](https://mehransystems.sharepoint.com/:b:/s/CSInternship/EWr63HF5F_lBuNimukOVlxYB2v05ykHBRo0Ky0fDAyALAg?e=pCCocM) در یک شرکت به عنوان کارآموز
- شروع به کار در یک شرکت به عنوان نیروی تازه وارد. (لازم به ذکر است که در صورتی که کاندیدمنتور بدون داشتن این پیش‌نیاز تبدیل به کاندیدمنتور شود، نیاز است که ۵ منتور او را تایید کنند).
- تسلط به تمام مستندهای سطح کارآموز منتوری
- مطالعه مستندهای مرتبط با تمام مکانیزم‌ها و سیاست‌های مرتبط با سطح دستیارمنتوری، که این شامل موارد زیر می‌شود:
  - مستند فرآیند هماهنگی مصاحبه
  - مستند فرآیند آنبورد دستیارمنتور جدید
  - مستند فرآیند نحوه برگزاری جلسات فنی توسط منتورها

#### پیش نیازهای لازم از شرکت در کارگاه های منتورشیپ

برای اینکه یک دستیارمنتور وارد سطح کاندیدمنتوری شود، لازم است [ویدئوهای مبانی مربی‌گری](https://mehransystems.sharepoint.com/:b:/s/CSInternship/EeCYGhUtm6pAq8yrDAAtVeoBUruXNapEp4cf6ny7_dPwfg?e=smPyxy) را از ویدئوی ۱۳ تا آخرین قسمت مشاهده کند. لازم به ذکر است که این بخش از ویدئوها، دوره «مبانی مربی‌گری تحول» نام دارد.

#### پیش نیازهای لازم از شرکت در جلسات عملیاتی

یک دستیار منتور برای وارد شدن به سطح کاندید منتوری نیاز دارد تا از فعالیت‌های عملیاتی تعریف شده در برنامه، حداقل به اندازه پیش‌نیازهایی که در ادامه آمده است، فعالیت کرده باشد. این پیش‌نیازها عبارتند از:

- برای رسیدن به سطح کاندیدمنتور، فرد باید حداقل در ۳۰ جلسه اسپرینت عملیاتی در بازه زمانی ۸ ماه حضور داشته و در حداقل ۱۰ اسپرینت عملیاتی، به عنوان دستیارمنتور شرکت کرده باشد. (این مهم است که توجه داشته باشید که حضور در جلسات ضروری است و غایب بودن و تماشای فیلم جلسه شامل این بند نمی‌شود).
- برای رسیدن به سطح کاندیدمنتور، فرد باید حداقل ۱۰ بار مدیریت جلسات اسپرینت عملیاتی را بر عهده داشته باشد. از این ۱۰ مورد، حداقل ۵ بار باید در زمان دوره دستیارمنتوری فرد باشد.
- از سوی دیگر برای رسیدن به سطح کاندیدمنتوری، دستیارمنتور باید حداقل ۱۸ بار تسک‌های روتین هفتگی را انجام دهد. از این 18 بار تسک، حداقل ۶ بار از آن‌ در بازه زمان دوره دستیارمنتوری انجام شود. تسک‌های روتین هفتگی به شرح زیر است:
  - برگزاری حداقل ۲ بار [مسابقه تایپ](https://mehransystems.sharepoint.com/:b:/s/CSInternship/EdmS8Z5orpBNh9daESZ5gtQBPODBLmy7rZmrvKj-NE6mOw?e=KHT7QV) در دوره دستیارمنتوری
  - به عهده گرفتن حداقل ۲ بار تسک [مدیریت صف](https://mehransystems.sharepoint.com/:b:/s/CSInternship/EQzNHJObfKBItAAarM-iclABaY2bWdhR2UQpmqsYrdFUBQ?e=auEMy8) در دوره دستیارمنتوری
  - به عهده گرفتن حداقل 2 بار تسک [بررسی وان نوت‌ها](https://mehransystems.sharepoint.com/:b:/s/CSInternship/EXWnJ-qXIrBKgGb4JUEik5MBASrwT9wBRtsJfImg2C2nkg?e=g2m9q0) در دوره دستیارمنتوری

#### پیش‌نیازهای لازم از شرکت در فرآیند مستند نویسی

پیش‌نیازهای لازم از شرکت در فرآیند مستند نویسی برای رسیدن به سطح کاندیدمنتوری به شرح زیر است:

- برای رسیدن به سطح کاندیدمنتوری، فرد باید حداقل ۶ بار در نگارش مستند شرکت کند که حداقل ۳ بار از آن‌ در دوره دستیارمنتوری باشد.
- فرد باید حداقل ۱۵ بار در ویرایش مستند شرکت کند که حداقل ۱۰ بار از آن‌ها در زمان دوره دستیارمنتوری باشد.

#### پیش نیازهای لازم از شرکت در فرآیند مصاحبه

پیش‌نیازهای لازم از شرکت در فرآیند مصاحبه برای رسیدن به سطح کاندیدمنتوری به شرح زیر می‌باشد:

- هماهنگی حداقل ۵ جلسه مصاحبه
- شرکت حداقل ۱۳ بار در جلسه مصاحبه برای گرفتن اینترن جدید که حداقل ۳ بار از آن‌ها در زمان دوره دستیارمنتوری باشد.

#### پیش‌نیازهای لازم از برگزاری جلسات فنی هفتگی

برای رسیدن به سطح کاندیدمنتوری، دستیارمنتور باید حداقل ۱۰ بار جلسات هفتگی فنی با ظرفیت 5 نفر برگزار کند.

### دسترسی‌‌های یک کاندیدمنتور جدید

همزمان با آنبورد شدن دستیارمنتوری که به سطح کاندید منتوری وارد شده است، نیاز است تا برای توزیع جدید زمان منتوری بین جلسات عملیاتی و ساختاری، آگاهی افراد فعال در دوره از ورود یک فرد جدید به سطح کاندید منتوری و انجام وظایف جدید، تغییراتی بر روی وان نوت، برد اژر انجام شود:

- فرد به کانال مصاحبه و دیبریف مصاحبه اضافه شود.
- تسک حضور در جلسات ساختاری در بخش لاگ حضور و غیاب به نام کاندیدمنتور جدید اضافه شود و تمامی تمپلیت‌های مرتبط به‌روزرسانی گردند.
- ظرفیت برد ساختاری و عملیاتی از نو برای کاندید منتور جدید تنظیم شود.

### وظایف کاندیدمنتور

برای آنبورد شدن به سطح کاندیدمنتوری، فرد نه تنها باید پیش‌نیازهای لازم برای رسیدن به این سطح را داشته باشد، بلکه باید به وظایف کاندیدمنتوری آگاهی کامل داشته باشد. وظایف یک دستیار منتور شامل تمام وظایف کارآموز‌‌منتور، دستیار‌منتوری، و کاندیدمنتوری هستند که به شرح زیر است:

- تعامل با اینترن‌ها در سطح کاندیدمنتوری
- نوشتن یادداشت در پروفایل اینترن به ازای مشاهده موارد مختلف
- شرکت در جلسات عملیاتی
- مدیریت کردن جلسات عملیاتی
- شرکت در جلسات ساختاری
- مدیریت جلسات ساختاری
- مطرح کردن موضوع جدید به عنوان [RFC](https://mehransystems.sharepoint.com/:b:/s/CSInternship/EcnjrBLPnRJImyoTVRGLba4BJ7If-mJmvPaeupN1_fB_YQ?e=4E4kaS)
- پیش بردن RFC برای رسیدن به نتیجه
- اطلاع رسانی فرآیندهای تصویب شده جلسات ساختاری در جلسات عملیاتی
- تشکیل کمیته عملیاتی برای اجرایی کردن فرآیندهای تصویب شده در جلسات ساختاری
- انجام تسک‌های لازم برای عملیاتی شدن فرآیند جدید
- انجام تسک‌های روتین هفتگی مانند برگزاری مسابقه تایپ، چک‌کردن وان نوت‌ها و مدیریت صف
- برگزار کردن جلسات فنی هفتگی برای اینترن‌های پایین تر از سطح خود
- آنبورد منتور جدید به سطح کارآموزی‌منتوری
- آنبورد منتور جدید به سطح دستیارمنتوری
- آنبورد منتور جدید به سطح کاندیدمنتوری
- آنبورد مصاحبه کنندگان و تمرین با آن‌ها برای برای حضور در جلسات مصاحبه
- برگزاری جلسات دیبریف مصاحبه
- آنبورد کردن داوطلبان ورود به دوره در فرآیند مصاحبه
- شرکت به عنوان مصاحبه کننده در جلسه مصاحبه
- برگزاری جلسه مصاحبه
- برگزاری جلسه مصاحبه کوتاه قبل از جلسه اصلی (جلسه دیبریف)
- برگزاری جلسه خلاصه مصاحبه بعد از جلسه اصلی (جلسه دیبریف)
- هماهنگی جلسات مصاحبه
- برنامه‌ریزی جلسات مصاحبه
- نوشتن مستند
- ویرایش مستند
- ویرایش داکیومنت‌های گیت‌هاب
- شرکت داوطلبانه در جلسات و دیبریف کارگاه های منتورشیپ هفتگی به عنوان شنونده و بعد از جلسه به صورت مشارکت کننده. قابل ذکر است که شرکت در این جلسات باید به صورت متعهدانه و منظم باشد.
- تحویل اینترن‌های تحت نظارت به دیگر کارآموزمنتورها و آزاد سازی ظرفیت خود. پس از آزاد سازی ظرفیت از برد عملیاتی نیاز است، ساعت آزاد شده را به صورت واضح یا در برد ساختاری و یا در برد عملیاتی ثبت و استفاده کند.

## آموزش‌دهنده‌ها

این مستند توسط تمامی کاندید‌منتورها و منتورها می‌تواند آموزش داده شود.

## نحوه آموزش

آموزش‌دهنده ابتدا باید اطمینان حاصل کند که فرد موردنظر برای آموزش، این مستند را مطالعه کرده است. در غیر این صورت از او بخواهید که مستند را کامل مطالعه کند و سؤالات خود را جمع‌آوری نماید. آموزش‌دهنده علاوه بر پاسخ گویی به سؤالات فرد موردنظر باید اطمینان حاصل کند که او تمام موارد گفته ‌شده در این مستند را متوجه شده است.

## واژه‌نامه

**جلسه عملیاتی:** یکی از جلسات هفتگی برنامه CS Internship است که به منظور بررسی شیوه‌ و کیفیت وظایفی که کارآموزمنتورها، دستیارمنتورها و منتورها در طول هفته گذشته انجام داده‌اند، تشکیل می‌شود.

**جلسه ساختاری**: در برنامه CS Internship جلسات هفتگی‌ای برگزار می‌شود که منتور‌ها و کاندید‌‌‌‌منتورها به صورت اجباری و دستیار منتور‌ها به صورت داوطلبانه و پس از تایید منتورها در آن شرکت ‌می‌کنند. در این جلسات در مورد ساختار‌های برنامه صحبت و تصمیم‌گیری می‌شود و در نهایت ساختاری پیاده سازی می شود و یا ساختاری تغییر می‌یابد.

**جلسه فنی**: به جلساتی که در هفته توسط دستیارمنتور‌ها برای بررسی گزارشات و وضعیت فنی کارآموزها برگزار می‌شود، جلسه فنی گفته می‌شود. هر دستیارمنتور در هفته یک زمان مشخص و ثابت دو ساعته را برای برگزاری این جلسات به برنامه CS Internship اختصاص می‌دهد.

**اسپرینت**: به بازه‌ی زمانی بین هر جلسه‌ تصمیم‌گیری عملیاتی تا جلسه‌ی بعدی یک اسپرینت گفته می‌شود.
