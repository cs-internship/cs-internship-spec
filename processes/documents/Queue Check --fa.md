# استاندارد مسئولیت گروه صف 

## مقدمه

در برنامه **CS Internship**، افرادی که مایل به شرکت در یکی از دوره‌های برنامه هستند، به عنوان «متقاضی» ورود به برنامه شناخته می‌شوند. متقاضیان با عضویت در گروه تلگرامی **صف**، پس از آشنایی با دوره، تا زمان پذیرش در دوره‌ی موردنظر خود، در **صف** مربوطه منتظر می‌مانند.  
صف به فهرست متقاضیان هر دوره گفته می‌شود که در یک گروه تلگرامی عمومی ثبت می‌شود. هرگاه در یکی از دوره‌ها شرایط پذیرش عضو جدید فراهم باشد، اولین نفر از صف آن دوره وارد مرحله **مصاحبه‌ی ورود به برنامه** می‌شود.   
به فردی که در یک اسپرینت، مسئولیت مدیریت گروه صف را بر عهده دارد، **«مسئول گروه صف»** گفته می‌شود. مسئول گروه صف وظیفه رسیدگی به **سوالات و درخواست‌های مرتبط با صف** را بر عهده دارد. این درخواست‌ها ممکن است از سوی متقاضیان یا اعضای برنامه مطرح شوند.  
در ادامه‌ی این مستند، تمامی درخواست‌هایی که به مسئول گروه صف ارسال می‌شود، همراه با نحوه‌ی رسیدگی صحیح به آنها و وظایف او توضیح داده شده است.

## مخاطب

با توجه به این که مسئولیت صف، از وظایف منتورهای برنامه CS Internship است، مخاطب این مستند تمامی اعضایی هستند که در برنامه، به عنوان منتور ایفای نقش می‌کنند. این مستند راهنمایی است برای شخصی که این وظیفه را در طول یک اسپرینت به عهده گرفته است. همچنین این مستند می‌تواند برای هریک از اعضای برنامه که نیاز دارند اطلاعاتی درباره استانداردهای مدیریت صف داشته باشند، مفید باشد.

## معرفی موضوع
با توجه به اینکه تعداد متقاضیان ورود به برنامه معمولاً بیشتر از ظرفیت آن است، لازم است همواره لیستی از افراد متقاضی تهیه شود. این لیست به برنامه‌ریزی دقیق‌تر جلسات مصاحبه کمک می‌کند و به متقاضیان امکان می‌دهد تخمینی از زمان احتمالی ورود خود به برنامه و جایگاهشان در صف داشته باشند.

بر همین اساس، مسئولیت مدیریت صف تعریف شده است تا مسئول گروه صف در هر اسپرینت وظایف زیر را انجام دهد:

- اطلاع‌رسانی درباره فرایندهای معرفی برنامه و پاسخ‌گویی به پرسش‌ها و درخواست‌های مرتبط پیش از ورود متقاضیان به صف،
- راهنمایی و آماده‌سازی افراد برای شرکت در جلسه مصاحبه (آنبوردینگ)،
- بررسی و به‌روزرسانی وضعیت صف‌ها.

## شرح جزئیات
  در این بخش به توضیح مورد به مورد وظایف مسئول صف می‌پردازیم؛ این وظایف به طور کلی به 4 دسته تقسیم می شوند:
  1. اطلاع‌رسانی و هماهنگی جلسات
  2. مدیریت صف و رسیدگی به درخواست‌ها
  3. مدیریت فرایند آنبوردینگ مصاحبه
  4. مدیریت بات تلگرام صف
 که در ادامه هریک از موارد بالا شرح داده می شوند.
### 1. اطلاع‌رسانی و هماهنگی جلسات
 افرادی که متقاضی ورود به برنامه هستند، پس از ورود به گروه عمومی صف از طریق لینک آن که در صفحات مرتبط با برنامه در ویرگول و ... قرار دارد، برای آشنایی با برنامه، نیاز هست پیش از ورود به صف در 3 مرحله جلسه پرسش و پاسخ شرکت کنند. مسئول گروه صف در ابتدای اسپرینت و بلافاصله پس از اساین شدن تسک مسئولیت گروه صف، پیام «برنامه ریزی جلسات هفته آینده» را به گروه ارسال می کند. این پیام شامل زمانبندی جلسات پرسش و پاسخ در اسپرینت آینده می باشد. مسئول صف می تواند این پیام را در برنامه [CS Queue Calendar](https://cs-internship.github.io/CS-Queue-Calendar/)  مطابق شکل 1 با کلیلک بر روی Announcement Message تهیه و آن را کپی کند و در گروه صف ارسال کند.

 ![Screenshot 2025-02-14 162543](https://github.com/user-attachments/assets/8ee2626d-d5b3-46d7-bad7-75ebb081cfd7)
 _تصویر 1
 
 همچنین در این پیام نوشته شده که افراد متقاضی شرکت در جلسات باید به پیام برنامه ریزی جلسات ریپلای کرده و مشخص کنند قصد شرکت در کدام یک از جلسات برنامه ریزی شده را دارند. در صورت وجود حداقل یک متقاضی برای هریک از جلسات برنامه ریزی شده، مسئول صف، تاریخ و موضوع جلسه ای که متقاضی برای شرکت در آن وجود دارد را در قسمت Discussion تسک Queue Checking وارد می کند. هدف از این کار این هست که مدیر جلسه اسپرینت آینده بتواند تصمیم بگیرد که چه جلسات پرسش و پاسخی در اسپرینت آینده برگزار خواهند شد و برای برگزاری این جلسات برنامه ریزی کند.
### 2. مدیریت صف و رسیدگی به درخواست‌ها
+ #### **اضافه کردن متقاضی به صف:**

 متقاضیان پس از گذراندن ۳ مرحله جلسات پرسش و پاسخ، در صورت علاقه‌مندی به شرکت در برنامه، اعلام می‌کنند که این مراحل را پشت سر گذاشته و آماده حضور در صف دوره موردنظر خود هستند. در این صورت، مسئول صف وظیفه دارد متقاضی را به صف دوره انتخابی اضافه کند. فرآیند اضافه کردن متقاضی به صف به این صورت است:

  1. **به‌روزرسانی مستندات در نرم‌افزار OneNote:**  
     اطلاعات متقاضی، شامل نام و نام خانوادگی، تاریخ اضافه شدن به صف، آیدی تلگرام و توضیحات (در صورت نیاز)، به انتهای جدول موجود در مسیر `Program Courses => [CourseName] => Queue` در OneNote اضافه می‌شود.

  2. **ارسال پیام بروزرسانی صف در گروه تلگرامی «CS Internship - Queue»:**  
     مسئول گروه صف باید نام متقاضی و آیدی تلگرام او را با استفاده از برنامه [CS Queue Message Maker](https://cs-internship.github.io/CS-Queue-Message-Maker/) به انتهای پیام صف اضافه کند. در این پیام، نام متقاضی در کنار سایر متقاضیان، مطابق ترتیب قرارگیری در صف نمایش داده می‌شود. همچنین، باید مشخص گردد که متقاضی نفر چندم صف است و قصد شرکت در کدام دوره را دارد (**» نام دوره موردنظر#** در انتهای پیام ذکر شود).



+ #### **پاسخ‌گویی به سوالات و درخواست‌ها در طول اسپرینت:**

مسئول گروه صف موظف است به تمامی سوالات و درخواست‌های اعضای گروه در **گروه CS Internship - Queue** پاسخ دهد.  
در صورتی که سوالی مطرح شود که مسئول صف پاسخی برای آن نداشته باشد، لازم است پرسش را در گروه **«CS Internship - Mentors»** مطرح کند و پاسخ را از منتورهای مربوطه دریافت نماید. سپس، نتیجه را به فرد سوال‌کننده منتقل کند.

+ ####  **حذف متقاضی از صف:**

متقاضی در دو حالت از صف حذف می‌شود:

##### 1. متقاضی وارد دوره شده است
  پس از مصاحبه، اگر متقاضی وارد دوره شود، در **گروه CS Internship - Mentors** به مسئول گروه صف اطلاع داده خواهد شد. در این صورت:

- مسئول گروه صف، شخص را از پیام صف در **گروه CS Internship - Queue** با استفاده از برنامه [CS Queue Message Maker](https://cs-internship.github.io/CS-Queue-Message-Maker/) حذف می‌کند.  
- سپس، در **گروه CS Internship - Queue** پیامی ارسال می‌کند و اعلام می‌نماید که فرد پس از مصاحبه وارد دوره شده است.  
- اطلاعات متقاضی از **جدول مسیر `Program Courses => [CourseName] => Queue` در OneNote** حذف میکند.

##### 2. متقاضی انصراف داده یا به هر دلیلی وارد دوره نشده است
در صورتی که متقاضی در هر مرحله‌ای از ورود به دوره **انصراف دهد** یا به هر دلیلی **با موفقیت وارد دوره نشود**:

- مسئول گروه صف، شخص را از پیام صف در **گروه CS Internship - Queue** با استفاده از برنامه [CS Queue Message Maker](https://cs-internship.github.io/CS-Queue-Message-Maker/) حذف می‌کند.  
- در **گروه CS Internship - Queue** پیامی ارسال می‌کند و **دلیل حذف متقاضی** را ( انصراف یا عدم پاسخ به پیام آنبوردینگ) اعلام می‌نماید.  
- در این پیام باید ذکر شود که متقاضی در هر زمان که بخواهد، **بدون هیچ شرطی** می‌تواند دوباره به صف موردنظر خود بازگردد.  
- اطلاعات فرد از **جدول مسیر `Program Courses => [CourseName] => Queue` در OneNote** حذف می‌ کند.

+ **انتقال صف متقاضی:**
  اگر متقاضیان در هر زمانی، پیش یا پس از دعوت به مصاحبه، درخواست انتقال از صف دوره‌ای به دوره‌ی دیگر داشتند، مسئول صف، مطابق توضیحات بخش [حذف متقاضی از صف](https://github.com/nargesghan/cs-internship-spec/blob/official/documentation/processes/documents/CSI%20-%20Process%20-%20Queue%20Check%20--farsi-ir.md#حذف-متقاضی-از-صف)، شخص را از صف دوره‌ای که در آن حضور دارد حذف و مطابق توضیحات بخش [اضافه کردن متقاضی به صف](https://github.com/nargesghan/cs-internship-spec/blob/official/documentation/processes/documents/CSI%20-%20Process%20-%20Queue%20Check%20--farsi-ir.md#اضافه-کردن-متقاضی-به-صف)، شخص را به صف دوره دلخواهش اضافه کند.



### 3. مدیریت فرایند آنبوردینگ مصاحبه

+ **افزودن متقاضی به گروه CS Internship - Interview Onboarding:** در صورتی که قرار باشد در یک اسپرینت، جلسه مصاحبه برگزار شود، برنامه ریز مصاحبه نام دو نفر از افراد صف ها را برای شرکت در جلسه مصاحبه در گروه CS Internship - Mentors اعلام میکند. در این صورت مسئول صف باید دو نفر مذکور را به گروه تلگرامی CS Internship - Interview Onboarding اضافه کند و همچنین در این گروه از آنها بخواهد پیام پین شده را بخوانند.
  
+ **پاسخ گویی به درخواست متقاضیان در گروه CS Internship - Interview Onboarding:**
  1. در صورتی که افراد دعوت شده به مصاحبه سوال یا درخواستی در گروه CS Internship - Interview Onboarding مطرح کردند، مسئول صف موظف است پاسخ گوی سوالات آنها باشد. همچنین هر درخواستی از سمت متقاضی که به مصاحبه مرتبط باشد، باید از سمت مسئول گروه صف در گروه CS Internship - Mentors و در تاپیک Interview به برنامه ریز مصاحبه منتقل شود.
     
  2. اگر فردی پس از عضو شدن در گروه CS Internship - Interview Onboarding از شرکت در مصاحبه انصراف داد، مسئول صف باید آن را از گروه CS Internship - Interview Onboarding حذف کند و به برنامه ریز مصاحبه این مورد را اطلاع بدهد.
     
  3. در صورتی که فردی 3 روز پس از عضو شدن در گروه CS Internship - Interview Onboarding به پیام پین شده پاسخی نداد، این فرد انصراف داده شده تلقی میشود. نیاز هست که مسئول صف این مورد را به برنامه ریز مصاحبه اطلاع بدهد و در صورت تایید برنامه ریز مصاحبه، فرد را از گروه CS Internship - Interview Onboarding حذف کند. سپس طبق توضیحات بخش [حذف متقاضی از صف](https://github.com/nargesghan/cs-internship-spec/blob/official/documentation/processes/documents/CSI%20-%20Process%20-%20Queue%20Check%20--farsi-ir.md#حذف-متقاضی-از-صف)، شخص را از صف حذف کند.
  
### 4. مدیریت بات تلگرام صف
در گروه صف رباتی طراحی شده که پس از ورود اعضا به گروه، این ربات وظیفه خوشامدگویی و ثبت نام افراد را به عهده دارد. اگر کسی وارد بات شد اما پیام خوشامدگویی در گروه ارسال نشد، به این معنی است که سروری که بات روی آن میزبانی شده نیاز به ریستارت دستی دارد. این اتفاق معمولاً هر سه ماه یک‌بار ممکن است رخ دهد.
در چنین شرایطی، مسئول صف باید به لینک زیر مراجعه کند:

[CS Queue Bot](https://cs-queue-bot.onrender.com/)


اگر پس از باز کردن لینک، در صفحه وب عبارت "Bot is running!" نمایش داده شود، یعنی بات با موفقیت ریستارت شده و دوباره می‌تواند پیام‌ها را در گروه ارسال کند.


# آموزش‌دهنده‌ها

تمام منتورهایی که تجربه‌ی قبول این مسئولیت را داشته‌اند و برای انجام آن، آموزش دیده‌اند، می‌توانند این مستند را آموزش دهند.

# نحوه آموزش

آموزش‌دهنده ابتدا باید اطمینان حاصل کند که فردی که قرار است آموزش ببیند، این مستند را از قبل مطالعه کرده باشد. در غیر اینصورت، آموزش‌دهنده باید از او بخواهد که مستند را به طور کامل مطالعه کرده و سؤالات خود را جمع‌آوری نماید. پس از اینکه فرد این مستند را مطالعه کرد، آموزش‌دهنده باید جلسه‌ای را برای رفع سؤالات و ابهامات او ترتیب داده و با طرح سؤالاتی درباره‌ی گفتگویی که مسئول صف، با متقاضیان ورود به برنامه خواهد داشت، اطمینان حاصل کند که مسئول صف به هدف خود از این گفتگوها آگاه است. این نکته، اهمیت بالایی دارد با توجه به این که مسئول صف، یکی از معدود افرادی‌ست که با افراد خارج از برنامه CS Internship به طور مستقیم ارتباط دارد.
اگر در این مستند، به ابزار یا نرم‌افزار خاصی اشاره شده است، آموزش‌دهنده می‌تواند در صورت نیاز، در جلسه، نحوه‌ی استفاده از این ابزارها را آموزش دهد.

# واژه‌نامه

1. **متقاضی:** کسی است که تمایل به شرکت در برنامه CS Internship را دارد. او فارغ از این که در صف یا در پیش‌صف قرار گرفته است یا خیر، متقاضی یا applicant نامیده می‌شود.
2. **صف:** صف یا queue ترتیبی که بر اساس آن، متقاضیان وارد برنامه CS Internship می‌شوند.
3. **اسپرینت:** بازه‌ی زمانی بین هر جلسه‌ی تصمیم‌گیری عملیاتی تا جلسه‌ی بعدی می باشد.
