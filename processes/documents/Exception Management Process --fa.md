# فرآیند بررسی و مدیریت درخواست‌های استثنا در برنامه CS Internship
<div dir="rtl">
## مقدمه

در برنامه CS Internship، تمامی فرآیندها و قوانین به‌صورت مشخص و مدون طراحی شده‌اند. با این حال، ممکن است اینترنی در شرایط خاصی قرار بگیرد که نتواند مطابق یکی از این قوانین یا فرآیندها عمل کند و نیاز به درنظر گرفتن یک استثنا داشته باشد. این مستند به‌منظور تشریح کامل فرآیند مدیریت چنین مواردی تدوین شده است.

## مخاطب

این مستند ویژه تمامی سطوح منتوری برنامه شامل کارآموزمنتورها، دستیارمنتورها و منتورهاست. آشنایی با این فرآیند برای هدایت صحیح اینترن‌ها در مواقعی که درخواست استثنا دارند ضروری است.

## معرفی استثنا

در این مستند، "استثنا" به موقعیتی گفته می‌شود که اینترن به دلایل مشخصی تمایل دارد شرایط خاص او مورد توجه قرار گیرد و اجرای یک قانون یا فرایند، با در نظر گرفتن وضعیت ویژه‌اش، به شکل متفاوتی برای او در نظر گرفته شود.
در چنین شرایطی، اینترن موظف است شرح کاملی از وضعیت خود را به‌صورت مکتوب، ویس یا هر قالب مناسبی به کوردینیتور خود اعلام کند. درخواست بررسی می‌شود و نتیجه نهایی آن تنها یک‌بار اعلام خواهد شد. این نتیجه قطعی و غیرقابل تجدید نظر است.


## مراحل درخواست و بررسی استثنا

### 1. اعلام نیاز به استثنا توسط اینترن

اینترن باید به کوردینیتور خود اطلاع دهد که به دلیل خاصی قادر به اجرای یک قانون یا فرآیند نیست و تقاضای بررسی استثنا دارد.

### 2. ارسال پیام اطلاع‌رسانی توسط کوردینیتور

کوردینیتور، پیام زیر را برای اینترن ارسال می‌کند تا او در جریان کامل فرآیند قرار گیرد:

> سلام.  
>  
> در برنامه CS Internship قوانین و فرآیندهایی داریم که اجرای آن‌ها الزامی است.  
>  
> اما اگر در موقعیتی هستید که نیاز به استثنا دارید، لطفاً درخواست خود را مطرح کنید.  
>  
> برای این کار، باید شرح کاملی از شرایط و دلیل درخواست خود را برای کوردینیتور ارسال کنید.  
>  
> درخواست شما فقط یک بار بررسی می‌شود و نتیجه نهایی آن قطعی است.  
>  
> توجه داشته باشید که نتیجه فقط برای شرایط خاص شما کاربرد دارد و قابل تعمیم به دیگر موارد مشابه نیست.

### 3. ارسال شرح شرایط توسط اینترن

در صورتی‌که اینترن پس از خواندن پیام فوق همچنان درخواست استثنا داشته باشد، باید توضیح کاملی از شرایط خود را به کوردینیتور ارائه دهد.

### 4. ارجاع درخواست به گروه منتورها

کوردینیتور درخواست دریافتی را در گروه منتورها و در تاپیک Exception Mgmt ارسال کرده، یک منتور را منشن می‌کند و از او می‌خواهد مسئول بررسی این درخواست شود.

### 5. بررسی و جمع‌بندی نظرات منتورها

منتور مسئول، تعامل با سایر منتورها را آغاز می‌کند. هر منتور با مطالعه شرح شرایط، نظر خود را بر اساس قضاوت شخصی و میزان هزینه‌های احتمالی آن استثنا برای برنامه، اعلام می‌کند. نظر منتورها می‌تواند یکی از دو حالت زیر باشد:

1.موافق با استثنا  
  منتور ضمن موافقت با استثنا، باید لیستی از اقداماتی را که برای جلوگیری از آسیب به برنامه لازم است، مشخص کند.

2.مخالف با استثنا  
  منتور فقط کافی‌ است عدم موافقت خود را اعلام کند و نیازی به ارائه توضیح یا راهکار ندارد.

### 6. جمع‌بندی نهایی توسط منتور مسئول

منتور مسئول پس از دریافت نظرات تمامی منتورها، نتیجه را به‌صورت زیر آماده کرده و به کوردینیتور اعلام می‌کند:

- اگر بیش از نیمی از منتورها موافق باشند، استثنا مورد تأیید است.
- در صورت موافقت، منتور مسئول لیست اقدامات لازم را به کوردینیتور ارائه می‌دهد.
- در صورت عدم موافقت، تنها نتیجه مخالفت به کوردینیتور اعلام می‌شود.

### ۷. اعلام نتیجه به اینترن و اجرای اقدامات لازم

کوردینیتور بر اساس نتیجه نهایی:

1. در صورت موافقت:
  - اقدامات لیست‌شده را پیگیری و اجرا می‌کند (از جمله ثبت در بک‌لاگ، تسک‌گذاری و اطمینان از اجرای آن‌ها).
  - موافقت با استثنا را به اینترن اطلاع می‌دهد.

2. در صورت عدم موافقت:
  - صرفاً نتیجه مخالفت را به اینترن اعلام می‌کند.


## واژه‌نامه

| اصطلاح         | تعریف                                                                 |
|----------------|------------------------------------------------------------------------|
| کوردینیتور | نقش مسئول هماهنگی‌های اجرایی و ارتباطی با اینترن‌ها در برنامه. مسئول دریافت گزارش‌ها، تحویل فایل‌های استپ، برنامه‌ریزی جلسات و نگهداری اطلاعات پروفایل اینترن است. |


</div>
