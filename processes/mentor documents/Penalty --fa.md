# مستند پنالتی نقض اینتگریتی



## مقدمه

اینتگریتی یکی از اصولی است که در برنامه **CS Internship** وجود دارد و اعضا متعهد به آن هستند. در برنامه، کانتکست‌ها و فضاهایی برای تجربه و تمرین اینتگریتی وجود دارد تا این اصل به‌صورت یک فرهنگ عملی درآید. عدم تحقق اینتگریتی از سمت اینترن، اگرچه تجربه و تمرینی است تا با نگرش به خود و فرآیند کاری‌اش بر آن فائق آید، اما پیامدهای خاص خود را نیز دارد.  
پیامد عدم رعایت در اینتگریتی در برنامه با عنوان **پنالتی** شناخته می‌شود. به این معنی که هر عدم رعایت در اینتگریتی، یک پنالتی به دنبال دارد. در این مستند، لیست پنالتی‌های در نظر گرفته‌شده برای موقعیت‌های مختلف آمده است.



## مخاطب

این مستند برای اینترن‌ها و منتورها در هر سطحی (کارآموز منتور، دستیار منتور و منتور) قابل استفاده و قابل استناد است.



## معرفی موضوع

در برنامه **CS Internship**، اینتگریتی به‌عنوان یکی از مؤثرترین اصولی که باعث می‌شود کارها، تعاملات و فرآیندها به‌صورت کارآمد عمل کنند، مورد توجه است.  
عدم رعایت این اصل یا عدم رعایت در آن، فضایی برای تمرین این فرهنگ برای اینترن فراهم می‌کند، اما از طرف دیگر باعث بروز خلل و ناهماهنگی در برنامه می‌شود. بنابراین لازم است که اینترن متوجه اشتباه و مشکل پیش‌آمده شود. به همین منظور، برای عدم رعایت یا عدم اینتگریتی در موقعیت‌های شناسایی‌شده مرسوم، پیامدهایی با عنوان **پنالتی** تعریف شده است.  
در بخش شرح جزئیات، لیست این پنالتی‌ها و توضیحات آن آمده است.



## شرح جزئیات

### ۱. عدم شرکت در جلسه فنی از قبل برنامه‌ریزی‌شده بدون اطلاع قبلی

چنانچه اینترن در جلسه فنی که برایش برنامه‌ریزی‌شده است شرکت نکند و این مورد را از قبل اطلاع نداده باشد، به مدت یک هفته نمی‌تواند در جلسه فنی شرکت کند و این مورد در پروفایل او ثبت خواهد شد.



### ۲. عدم شرکت در جلسه کارگاه از قبل برنامه‌ریزی‌شده بدون اطلاع قبلی

چنانچه اینترن در جلسه کارگاه که برایش تنظیم‌شده است شرکت نکند و این مورد را از قبل اطلاع نداده باشد، به مدت دو هفته نمی‌تواند در جلسه کارگاه شرکت کند و این مورد در پروفایل او ثبت خواهد شد.



### ۳. عدم اتمام استپ در زمانی که متعهد شده است

چنانچه اینترن نتواند استپ خود را با توجه به تعهدی که مشخص کرده است، به اتمام برساند و نیاز به تغییر تعهد داشته باشد، می‌تواند تعهد خود را تغییر دهد. در خصوص تعداد تغییرات تعهد، هیچ محدودیتی وجود ندارد.  
اما چنانچه اینترن زودتر از تعهدی که مشخص کرده است استپ موردنظر را به اتمام برساند و درخواست تغییر تعهد به زمانی جلوتر را داشته باشد، این امر فقط یک‌بار در طول گذراندن استپ‌ها امکان‌پذیر است. تغییر تعهد در پروفایل اینترن ثبت خواهد شد.  
چنانچه تعهد مشخص‌شده توسط اینترن سپری شود و پس از آن تعهد جدیدی مشخص کند، این مورد نیز در پروفایل او ثبت خواهد شد.



### ۴. عدم اعلام تعهد ۲۴ ساعت پس از دریافت محتوای استپ

اینترن لازم است پس از دریافت محتوای استپ جدید خود، قبل از سپری شدن مهلت ۲۴ ساعته، تعهد استپ جدید را در بخش **Reports** گروه **CS Internship - Coordination** اعلام کند و کوردینیتور خود را منشن کند.  
چنانچه اینترن در مهلت ۲۴ ساعته، تعهد استپ جدید خود را اعلام نکند، این مورد در پروفایل او ثبت خواهد شد.



### ۵. عدم شرکت در جلسه صحبت با افراد حاضر در برنامه در استپ صفر

چنانچه اینترن در استپ صفر، زمانی را برای صحبت با افراد موردنظر مشخص کرده باشد اما در آن زمان حاضر نشود، این مورد در پروفایل اینترن ثبت خواهد شد.



## آموزش‌دهنده‌ها

کوردینیتورها و تمامی افرادی که از پنالتی‌های تعیین‌شده آگاهی دارند.



## نحوه آموزش

آموزش‌دهنده ابتدا باید اطمینان حاصل کند که فرد موردنظر برای آموزش، این مستند را مطالعه کرده است. در غیر اینصورت از او بخواهید که مستند را کامل مطالعه کند و سؤالات خود را جمع‌آوری نماید. آموزش‌دهنده علاوه بر پاسخگویی به سؤالات فرد موردنظر باید اطمینان حاصل کند که او تمام موارد گفته‌شده در این مستند را متوجه شده است.




## واژه‌نامه

- **پنالتی:** جریمه‌ای که برای عدم رعایت اینتگریتی در نظر گرفته شده است.  
- **جلسه کارگاه:** جلساتی که اینترن‌ها پس از تماشای هر جلسه از ویدیوهای مبانی ارتباطات یا مربیگری، در آن شرکت می‌کنند.  
- **جلسه فنی:** جلساتی با حضور منتورهای فنی که اینترن‌ها به ازای هر ۲۵ ساعتی که صرف گذراندن استپ‌های دوره کرده‌اند، در صورت تمایل در آن شرکت می‌کنند.
