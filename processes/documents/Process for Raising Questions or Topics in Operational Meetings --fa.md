# فرآیند مطرح‌کردن سوالات یا موضوعات در جلسات تصمیم‌گیری عملیاتی

## مقدمه

در برنامه CS Internship، منتورها هر هفته در جلسه‌ای با عنوان «جلسه تصمیم‌گیری عملیاتی» گرد هم می‌آیند. در این جلسات، منتورها گزارشی کوتاه از وظایف انجام‌شده در هفته گذشته ارائه می‌دهند و وظایف احتمالی هفته پیش رو نیز مشخص می‌شود. فاصله زمانی میان این جلسات یک هفته است و در برنامه با عنوان «اسپرینت» شناخته می‌شود.

در طول هر اسپرینت، ممکن است شرکت‌کنندگان هنگام انجام وظایف با ابهامات، مشکلات یا حتی ایده‌های جدید مواجه شوند. بسته به نیاز، هر فرد می‌تواند این موارد را در جلسه عملیاتی مطرح کند. همه منتورها در این جلسات نقش فعالی در پاسخ‌گویی به سوالات، رفع ابهامات، و حتی تعریف فرآیندهای جدید دارند.

در این مستند، نحوه مطرح‌کردن این‌گونه موضوعات در جلسات تصمیم‌گیری عملیاتی توضیح داده می‌شود.

## مخاطب

مطالعه این مستند برای تمامی اعضای برنامه CS Internship که ممکن است نیاز داشته باشند سوال یا موضوعی را در جلسات تصمیم‌گیری عملیاتی مطرح کنند، ضروری است. بنابراین، تمام شرکت‌کنندگان در این جلسات باید با فرآیند مطرح‌کردن موضوعات آشنا باشند تا بتوانند آن را به درستی انجام دهند. همچنین، این مستند می‌تواند برای افرادی که علاقه‌مند به آشنایی با شیوه اجرای این فرآیند در برنامه CS Internship هستند، مفید باشد.

## معرفی موضوع

برای پیشبرد برنامه CS Internship، فرآیندهای مختلفی طراحی شده است که هرکدام وظایف خاص خود را دارند. در هر جلسه تصمیم‌گیری عملیاتی، اعضای برنامه از جمله کارآموزمنتورها، دستیارمنتورها و منتورها مسئول انجام وظایفی در هفته بعد می‌شوند. این جلسات یکی از اهدافشان بررسی وضعیت وظایف محول شده به اعضا است.

اگر در طول هفته، اعضا با سوالات یا ابهاماتی مواجه شوند یا ایده‌هایی برای بهبود فرآیندها داشته باشند، می‌توانند آن‌ها را به عنوان موضوعات باز در جلسات مطرح کنند. هدف از این فرآیند، رفع سریع مشکلات و ابهامات و انجام اصلاحات لازم در فرآیندها است.

برای کسب اطلاعات دقیق‌تر از نحوه برگزاری جلسات تصمیم‌گیری عملیاتی، می‌توانید به مستندهای «[شرکت در جلسات تصمیم‌گیری عملیاتی](https://mehransystems.sharepoint.com/:b:/s/CSInternship/EfpWNg7NNjJDh8UKVeYp5CoBkToRGyU0OTbGLpysxikNDA?e=iebatC)» و «[استاندارد مدیریت جلسات تصمیم‌گیری عملیاتی](https://mehransystems.sharepoint.com/:b:/s/CSInternship/Ecaf3cwnyQ1Mg0MkqEf1LAkBlGsfH3FqaB6S9gUfJF3q5A?e=vHBdpW)» مراجعه کنید.

## شرح جزئیات

موضوعاتی که در جلسات تصمیم‌گیری عملیاتی مطرح می‌شوند، می‌توانند شامل تمام سوالات، ابهامات یا دغدغه‌هایی باشند که منتورها در حین انجام تسک‌های خود در طول اسپرینت با آن‌ها مواجه می‌شوند. همچنین این موضوعات می‌توانند شامل اطلاع‌رسانی‌هایی درباره ایجاد یا به‌روزرسانی یک فرآیند نیز باشند. به‌طور کلی، هر مسئله‌ای مرتبط با فرآیندها، مکانیزم‌ها یا سیاست‌های برنامه می‌تواند در این جلسات توسط هر یک از شرکت‌کنندگان، صرف‌نظر از سطح منتوری آن‌ها، مطرح شود.

هر منتور می‌تواند بسته به نوع و ضرورت موضوع، روش مناسبی را برای مطرح‌کردن آن انتخاب کند. برای مثال، ممکن است موضوع را به‌صورت مستقیم با سایر منتورها در میان بگذارد، در گروه تلگرامی منتورها مطرح کند، یا آن را به‌عنوان یک موضوع رسمی در جلسه تصمیم‌گیری عملیاتی مطرح نماید. در این مستند، تمرکز بر نحوه طرح موضوعات در جلسات تصمیم‌گیری عملیاتی خواهد بود.

با توجه به اینکه این جلسات دارای ساختاری مشخص برای اداره شدن هستند، ضروری‌ست افرادی که قصد دارند سوالات یا دغدغه‌های خود را در این جلسات مطرح کنند، موضوعات خود را به‌شکلی منظم و ساختاریافته ثبت نمایند. این کار به مدیر جلسه کمک می‌کند تا کنترل بهتری بر روند جلسه داشته باشد و بتواند زمان مناسبی را به هر موضوع اختصاص دهد. همچنین، این شیوه باعث می‌شود موضوعات به‌صورت مؤثرتر و شفاف‌تر مطرح و بررسی شوند.

بر همین اساس، فرآیندی طراحی شده است تا مدیر جلسه، ضمن رسیدگی به گزارش‌های هفتگی منتورها و برنامه‌ریزی اسپرینت آینده، فضایی برای گفتگو درباره دغدغه‌ها و اطلاع‌رسانی‌های زنده فراهم کند. این فضا به بهبود کیفیت انتقال اطلاعات و افزایش اثربخشی گفت‌وگوها کمک می‌کند.

- [فرآیند نحوه مطرح کردن سوالات یا موضوعات در جلسات تصمیم‌گیری عملیاتی](#فرآیند-نحوه-مطرح-کردن-سوالات-یا-موضوعات-در-جلسات-تصمیمگیری-عملیاتی)
  - [مقدمه](#مقدمه)
  - [مخاطب](#مخاطب)
  - [معرفی موضوع](#معرفی-موضوع)
  - [شرح جزئیات](#شرح-جزئیات)
    - [ایجاد صفحه موضوعات باز برای اسپرینت جدید](#ایجاد-صفحه-موضوعات-باز-برای-اسپرینت-جدید)
    - [ثبت موضوعات در صفحه‌ی موضوعات باز اسپرینت جاری](#ثبت-موضوعات-در-صفحهی-موضوعات-باز-اسپرینت-جاری)
    - [مطرح کردن موضوعات در جلسه اسپرینت عملیاتی](#مطرح-کردن-موضوعات-در-جلسه-اسپرینت-عملیاتی)
    - [مشخص کردن وضعیت تمام موضوعات ثبت شده](#مشخص-کردن-وضعیت-تمام-موضوعات-ثبت-شده)
    - [آرشیو کردن صفحه موضوعات اسپرینت گذشته](#آرشیو-کردن-صفحه-موضوعات-اسپرینت-گذشته)
  - [آموزش‌دهنده‌ها](#آموزشدهندهها)
  - [نحوه آموزش](#نحوه-آموزش)
  - [واژه‌نامه](#واژهنامه)

### ایجاد صفحه موضوعات باز برای اسپرینت جدید

مدیر جلسه موظف است پیش از برگزاری جلسه عملیاتی و هم‌زمان با آماده‌سازی بورد Azure (ایجاد بک‌لاگ‌های مربوط به اسپرینت جدید)، صفحه‌ی «موضوعات باز» را برای اسپرینت جدید در OneNote ایجاد کند. این صفحه در بخش [Open Topics](https://onedrive.live.com/view.aspx?resid=A9B215A332F3E600%21392628&id=documents&wd=target%28Team%20Operations%2FMeetings%2FOpen%20Topics.one%7C3E383320-7159-45AB-8B7C-37B212E2410D%2F%29) مربوط به اسپرینت عملیاتی قرار می‌گیرد.

برای این کار، مدیر جلسه از دکمه‌ی Add Page در OneNote استفاده می‌کند و یک نسخه از قالب صفحه‌ی موضوعات باز اسپرینت عملیاتی را کپی می‌کند. تصویر ۱، نمونه‌ای از این قالب را نشان می‌دهد.

صفحه‌ی جدید دارای عنوان پیش‌فرضی است که شامل عباراتی در داخل {} می‌باشد. مدیر جلسه باید این بخش‌ها را متناسب با شماره اسپرینت جدید و نام تیم عملیاتی به‌روزرسانی کند.

برای مثال، مدیر اسپرینت عملیاتی اسپرینت ۱۸۱، پس از بررسی تسک‌های منتورها در برد Azure اسپرینت ۱۸۰، اقدام به بررسی تسک‌های مربوط به اسپرینت پیشِ‌رو یعنی ۱۸۱ می‌کند. سپس، وان‌نوت برنامه را باز کرده و از بخش مربوط به اسپرینت عملیاتی، صفحه‌ی موضوعات باز اسپرینت ۱۸۰ (مربوط به تیم خود) را مرور می‌کند.

در پایان اسپرینت، مدیر جلسه باید ستون‌های مربوط به وضعیت نهایی و خلاصه‌ی نتایج هر موضوع را در مقابل آن کامل کرده و سپس صفحه‌ی مربوطه را به بخش Open Topic Archive منتقل کند.

![image](https://github.com/user-attachments/assets/0ff8d307-01fa-4b29-aba6-db04afa61306)
*تصویر ۱. قالب صفحه موضوعات باز*

### ثبت موضوعات در صفحه‌ی موضوعات باز اسپرینت جاری

منتورهای برنامه **CS Internship** ممکن است در طول اسپرینت با سوالات، دغدغه‌ها یا نیازهایی برای اطلاع‌رسانی عمومی مواجه شوند. برای مطرح‌کردن این موضوعات، منتورها می‌توانند از روش‌های مختلفی استفاده کنند، مانند:

- پرسش مستقیم از منتورهای برنامه  
- طرح موضوع در گروه تلگرامی منتورها  
- ثبت و مطرح‌کردن آن در جلسه‌ی تصمیم‌گیری عملیاتی  

در صورتی که نیاز باشد موضوعی در جلسه‌ی تصمیم‌گیری عملیاتی مطرح شود، ضروری است فرد مطرح‌کننده، **قبل از شروع جلسه**، سوال یا دغدغه‌ی خود را به‌عنوان یک *موضوع باز* در جدول موضوعات باز اسپرینت جاری در **وان‌نوت برنامه** ثبت کند.

برای ثبت یک موضوع باز، لازم است **تمامی ستون‌های مشخص‌شده در جدول** به‌درستی تکمیل شوند. در ادامه نحوه‌ی پر کردن هر ستون توضیح داده می‌شود:

### ستون‌های جدول موضوعات باز:

۱- **ردیف:**  
   شماره‌ی ترتیب موضوعات باز است که از ۱ شروع می‌شود. هر موضوع بعدی، شماره‌ای بزرگ‌تر از قبلی خواهد داشت. معمولاً مدیر جلسه بر اساس همین ترتیب، نوبت صحبت درباره‌ی موضوعات را تعیین می‌کند.  
   اگر موضوعی اولویت بالاتری دارد، فرد مطرح‌کننده می‌تواند پیش از جلسه با مدیر هماهنگ کند تا ترتیب موضوع خود را تغییر دهد.

۲- **نام مطرح‌کننده:**  
   نام شخصی که قرار است در جلسه درباره‌ی موضوع صحبت کند.

۳- **موضوع:**  
   توضیح کوتاهی از مسئله‌ی مورد نظر، همراه با خلاصه‌ای از تلاش‌هایی که پیش‌تر برای حل آن انجام شده است. مثلاً اینکه با چه کسی مشورت شده یا چه مستنداتی مطالعه شده‌اند.

۴- **زمان تقریبی مورد نیاز:**  
   مدت زمانی که مطرح‌کننده برای شرح موضوع و گرفتن بازخورد از اعضای جلسه نیاز دارد.  
   در صورتی که موضوع در این بازه به نتیجه نرسد، می‌توان ادامه‌ی آن را از طریق روش‌های دیگر مثل گروه تلگرامی منتورها، واگذاری پیگیری به یک منتور یا مطرح‌کردن در جلسه‌ی بعدی پیگیری کرد (که در ادامه‌ی مستند توضیح داده شده است).

۵- **وضعیت:**  
   پس از جلسه، مدیر اسپرینت باید وضعیت نهایی هر موضوع را مشخص کند؛ چه مطرح شده باشد، چه نه.  
   وضعیت‌های ممکن برای یک موضوع عبارت‌اند از:
   - مطرح شد و به نتیجه رسید  
   - مطرح شد و باز ماند  
   - مطرح شد و قرار شد RFC شود  
   - مطرح نشد

۶- **خلاصه نتایج و تسک‌های مشخص‌شده:**  
   مدیر جلسه در حین یا پس از جلسه، خلاصه‌ای از نتیجه‌ی گفت‌وگو پیرامون هر موضوع را در این ستون وارد می‌کند.  
   همچنین تمام تسک‌ها، تصمیمات و تغییراتی که در نتیجه‌ی بحث به دست آمده‌اند نیز در این بخش ثبت می‌شود.


### مطرح کردن موضوعات در جلسه اسپرینت عملیاتی

در جلسه تصمیم‌گیری عملیاتی، مدیر جلسه، از مطرح‌کننده موضوعات باز می‌خواهد تا در مورد موضوع خود صحبت کند. در این صورت هر فرد در جلسه دغدغه خود را بیان و از مخاطبان حاضر در جلسه نظرسنجی می‌کند.

معمولا نحوه بررسی موضوعات باز ثبت شده در یک جدول بر اساس ترتیب ثبت آن‌ها در جدول است. اما ممکن است با توجه به اولویت برخی از موضوعات، مدیر جلسه تصمیم بگیرد که موضوعات را بدون در نظر گرفتن ترتیب ثبت شده در جدول، مطرح کند. با توجه به تعداد موضوعات باز مطرح شده در جدول برای یک اسپرینت، ممکن است زمانی برای بررسی یک موضوع باز تخصیص داده نشود. در این صورت مطرح‌کننده موضوع باز، با توجه به اهمیت و اولویت موضوع خود، لازم است قبل از شروع جلسه عملیاتی مدیر جلسه را متقاعد کند تا حتما زمان لازم را برای مطرح کردن موضوع باز خود در نظر بگیرد.

اگر موضوعی باشد که هیچ زمانی برای آن در جلسه عملیاتی تخصیص داده نشود، پیگیری آن به عهده خود مطرح کننده است. برای مثال مطرح‌کننده می‌تواند دوباره موضوع خود را در جدول مربوط به موضوعات باز اسپرینت بعد ثبت کند یا می‌تواند موضوع خود را در گروه تلگرامی منتورها بیان کند یا اینکه به صورت مستقیم با منتورهای برنامه در میان بگذارد.

اگر مطرح‌کننده موضوع باز بخواهد سوال خود را در جلسه تصمیم‌گیری عملیاتی چند اسپرینت بعد مطرح کند، در صورتی که صفحه OneNote موضوعات باز برای اسپرینت مورد نظر ایجاد نشده باشد، لازم است شخص مطرح‌کننده خودش آن صفحه را ایجاد نماید و موضوع باز خود را در آن ثبت کند.

### مشخص کردن وضعیت تمام موضوعات ثبت شده

در این بخش از مستند به نحوه‌ی رسیدگی به موضوعات باز مطرح‌شده توسط مدیر جلسه‌ی عملیاتی می‌پردازیم. مدیر جلسه‌ی عملیاتی می‌تواند بر اساس تشخیص خود، هیچ‌کدام از موضوعات باز ثبت‌شده در جدول را بررسی نکند یا تعدادی از آن‌ها را که از نظر خود دارای اولویت بالاتری هستند، انتخاب کرده و زمانی را به آن‌ها اختصاص دهد. اگر هیچ اولویتی از نظر مدیر جلسه مطرح نباشد، ترتیب پیش‌فرض برای رسیدگی به موضوعات باز بر اساس ترتیب ثبت‌شده آن‌ها در جدول موضوعات باز خواهد بود.

هنگامی که مدیر جلسه یک موضوع باز را برای رسیدگی انتخاب می‌کند، زمان تقریبی ثبت‌شده در جدول موضوعات باز را برای آن موضوع در نظر می‌گیرد. سپس مدیر جلسه از مطرح‌کننده درخواست می‌کند تا توضیحی در مورد موضوع باز ارائه دهد. این توضیح باید شامل شرح مختصری از مسئله و بررسی‌های انجام‌شده برای یافتن پاسخ، مانند صحبت با منتورها یا ارجاع به مستندات مطالعه‌شده باشد.

پس از طرح مسئله توسط مطرح‌کننده، ممکن است وضعیت‌های مختلفی برای موضوع مطرح‌شده ایجاد شود که در ادامه به توضیح این وضعیت‌ها خواهیم پرداخت:

۱- **اگر فرآیندی برای موضوع مطرح‌شده وجود داشته باشد:** هر یک از اعضای جلسه که از آن فرآیند اطلاع دارند، می‌توانند با اشاره به نام مستند، از فرد مطرح‌کننده بخواهند مستند را مطالعه کند. در این صورت، در ستون وضعیت سؤال، گزینه‌ی **«مطرح شد و به نتیجه رسید»** انتخاب می‌شود.
  
۲- **اگر فرآیندی برای موضوع وجود نداشته باشد:** مدیر جلسه از تمام افراد حاضر در جلسه دعوت می‌کند تا نظرات خود را بیان کنند. پس از شنیدن همه نظرات، از منتورها درخواست می‌شود تصمیم نهایی را اعلام کنند. در نهایت یک *تصمیم لوکال* گرفته می‌شود. این تصمیم فقط برای همان زمان و شرایط قابل اجراست و در شرایط مشابه قابل استناد نیست. تصمیمات لوکال تا زمانی که در جلسات ساختاری بررسی و تصویب نشوند، به عنوان بخشی از یک فرآیند تلقی نمی‌شوند. اگر این تصمیم، پاسخ مناسبی به مسئله باشد، مطرح‌کننده آن را اجرا کرده و وضعیت موضوع **«مطرح شد و به نتیجه رسید»** خواهد بود.

۳- **اگر منتورهای حاضر در جلسه نتوانند به جمع‌بندی برسند:** در این صورت، مدیر جلسه وضعیت موضوع را **«مطرح شد و باز ماند»** انتخاب می‌کند. یکی از منتورها مسئولیت پاسخ‌گویی به مسئله را در اسپرینت پیشِ‌رو بر عهده خواهد گرفت و مطرح‌کننده موضوع پیگیری آن را از منتور منتخب ادامه خواهد داد.

۴- **اگر منتورها تصمیم بگیرند که موضوع باید در قالب یک RFC بررسی شود:** در این صورت، یک منتور یا کاندیدمنتور مسئولیت ایجاد RFC و مطرح‌کردن آن در جلسات ساختاری را بر عهده خواهد گرفت. مدیر جلسه وضعیت موضوع را **«مطرح شد و قرار شد RFC شود»** انتخاب می‌کند.

۵- **اگر یک موضوع به دلیل کمبود زمان یا صلاح‌دید مدیر جلسه مطرح نشود:** مدیر جلسه وضعیت آن را **«مطرح نشد»** انتخاب می‌کند. پیگیری چنین موضوعی بر عهده‌ی فرد مطرح‌کننده خواهد بود.

### تصویر ۲: وضعیت‌های ممکن برای یک موضوع باز

پس از بررسی هر موضوع باز، مدیر جلسه وظیفه دارد در ستون «خلاصه نتایج و تسک‌های مشخص‌شده»، خلاصه‌ای از جمع‌بندی بحثی که در مورد موضوع انجام‌شده است را یادداشت کند. در این یادداشت، نتیجه‌ی بحث، اعم از تسک‌های ایجاد‌شده، تصمیمات گرفته‌شده و منتور انتخاب‌شده برای پیگیری موضوع باید ثبت شود.

تصویر ۲. وضعیت‌های ممکن برای یک موضوع باز

پس از بررسی هر موضوع باز، مدیر جلسه وظیفه دارد در ستون «خلاصه نتایج و تسک‌های مشخص شده»، خلاصه‌ای از جمع‌بندی بحثی که در مورد موضوع انجام شده است را یادداشت کند. در این یادداشت، نتیجه بحث روی موضوع، اعم از تسک‌های ایجاد شده، تصمیمات گرفته شده و منتور انتخاب شده برای پیگیری موضوع را یادداشت کند.

### آرشیو کردن صفحه موضوعات اسپرینت گذشته

مدیر جلسه پس از رسیدگی به موضوعات ثبت‌شده در صفحه موضوعات باز، این صفحه را به قسمت آرشیو صفحات موضوعات باز منتقل می‌کند و صفحه موضوعات باز اسپرینت جدید را ایجاد می‌کند.

اگر صفحه موضوعات باز خالی باشد و هیچ سوالی در این جدول ثبت نشده باشد، نیازی به انتقال آن به قسمت آرشیو و ایجاد صفحه جدید نیست. در این حالت، تنها کافی است شماره اسپرینت در عنوان صفحه با شماره اسپرینت بعدی جایگزین شود.

بر اساس مثالی که در بخش [ایجاد صفحه موضوعات اسپرینت جاری توسط مدیر جلسه عملیاتی](#_ایجاد_صفحه_موضوعات_1) مطرح گردید، مدیر جلسه عملیاتی ۱۸۱، **قبل** از شروع جلسه عملیاتی ۱۸۱، صفحه موضوعات باز جلسه عملیاتی ۱۸۰ تیم خود را در بخش [Open Topics](https://onedrive.live.com/view.aspx?resid=A9B215A332F3E600%21392628&id=documents&wd=target%28Team%20Operations%2FMeetings%2FOpen%20Topics.one%7C3E383320-7159-45AB-8B7C-37B212E2410D%2F%29) مشاهده می‌کند. سپس مدیر جلسه ۱۸۱، سوالات صفحه ۱۸۰ را در حین جلسه بررسی کرده و در انتها، صفحه موضوعات باز جلسه عملیاتی ۱۸۰ تیم خود را که در حین برگزاری جلسه مورد بررسی قرار داده است، آرشیو می‌کند. پس از آن، مدیر جلسه عملیاتی ۱۸۱، صفحه موضوعات باز جلسه عملیاتی ۱۸۱ تیم خود را ایجاد می‌نماید.

برای آرشیو صفحات موضوعات باز، صفحه مورد نظر را انتخاب کرده و به بخش [Topic Archive](https://onedrive.live.com/view.aspx?resid=A9B215A332F3E600%21392628&id=documents&wd=target%28Team%20Operations%2FMeetings%2FTopic%20Archive.one%7CCCE5329B-FA07-4FB8-8096-06C3A730397D%2F%29) منتقل می‌کنیم و در بخش آرشیو، صفحه منتقل‌شده را در زیر تیم خود قرار می‌دهیم.

### تصویر ۳: آرشیو موضوعات باز

## آموزش‌دهنده‌ها

افرادی که در سطوح مختلف منتوری، حداقل یک بار مدیر جلسه عملیاتی بوده‌اند، یا اینکه حداقل یک بار یک موضوع باز را در صفحات موضوعات باز ثبت کرده‌اند، می‌توانند این مستند را آموزش دهند.

## نحوه آموزش

آموزش‌دهنده این سند، لازم است از مطالعه مستندات «[شرکت در جلسات تصمیم‌گیری عملیاتی](https://mehransystems.sharepoint.com/:b:/s/CSInternship/EfpWNg7NNjJDh8UKVeYp5CoBkToRGyU0OTbGLpysxikNDA?e=Kaa7nU)» و «[استاندارد مدیریت جلسات تصمیم‌گیری عملیاتی](https://mehransystems.sharepoint.com/:b:/s/CSInternship/Ecaf3cwnyQ1Mg0MkqEf1LAkBlGsfH3FqaB6S9gUfJF3q5A?e=vHBdpW)» توسط مخاطب این سند اطمینان حاصل کند. زیرا درک صحیح موارد گفته‌شده در این سند، بر مبنای اطلاعات ارائه‌شده از شیوه شرکت و استاندارد برگزاری جلسات تصمیم‌گیری عملیاتی است.

به علاوه نیاز است که آموزش‌دهنده مستند بر انتخاب عنوان درست برای «موضوع باز» تاکید کند. عنوان هر «موضوع باز» علاوه بر کوتاه بودن باید بیان‌کننده مسئله اصلی باشد.

## واژه‌نامه

- **جلسه تصمیم‌گیری عملیاتی:** یکی از جلسات هفتگی برنامه CS Internship است که به منظور بررسی شیوه و کیفیت وظایفی که کارآموزمنتورها، دستیارمنتورها و منتورها در طول هفته گذشته انجام داده‌اند، تشکیل می‌شود.
- **موضوع باز:** ایرادات، ابهامات و یا ایده‌های جدیدی که در خلال انجام وظایف هفتگی در ذهن کارآموزمنتورها، دستیارمنتورها و منتورها ایجاد می‌شود که هدف از رسیدگی به آن‌ها، بهینه‌سازی فرآیندهای موجود در برنامه CS Internship است.
- **اسپرینت:** به بازه زمانی یک هفته‌ای بین دو جلسه تصمیم‌گیری عملیاتی متوالی، اصطلاحا اسپرینت گفته می‌شود.

