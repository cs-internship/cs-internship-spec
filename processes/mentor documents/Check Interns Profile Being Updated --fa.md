# بررسی به‌روز بودن پروفایل‌های‌ اینترن‌ها در برنامه CS Internship


## مقدمه

برنامه CS Internship از دو فاز آموزشی تشکیل شده است. فاز اول، «فاز مطالعاتی»، شامل چند مرحله یا Step است. هر Step شامل تعدادی منابع مطالعاتی (Study Items) و وظایف (Tasks) است.

پس از پذیرش اینترن در برنامه و پایان مصاحبه، برای او یک «پروفایل» در سیستم OneNote ایجاد می‌شود. این پروفایل شامل اطلاعات پایه‌ای اینترن، ددلاین‌های هر Step، تاریخ انتشار پست‌های شبکه‌های اجتماعی، خلاصه گفتگوهای منتورها و کوردینیتورها و وضعیت فعالیت‌های هفتگی او است.

اینترن‌ها موظف‌اند تجربیات، دستاوردها و فعالیت‌های خود را در قالب پست‌هایی در شبکه‌های اجتماعی به اشتراک بگذارند و لینک آن‌ها را در قالب گزارش به‌صورت هفتگی برای کوردینیتور خود ارسال کنند. پس از دریافت این گزارش، کوردینیتور اطلاعات مربوطه را در پروفایل ثبت می‌کند. به این فرآیند «به‌روزرسانی پروفایل اینترن» گفته می‌شود.

با توجه به اهمیت به‌روز بودن این پروفایل‌ها، هر اسپرینت یک منتور مسئول بررسی به‌روزرسانی پروفایل‌ها می‌شود. در این [......]() فرآیند بررسی به‌روزرسانی پروفایل‌ها به‌صورت کامل شرح داده شده است.

## مخاطب

این مستند برای منتورهای برنامه CS Internship طراحی شده که وظیفه بررسی به‌روزرسانی پروفایل اینترن‌ها را بر عهده دارند. همچنین کوردینیتورها، دستیار منتورها و سایر اعضای تیم، می‌توانند از آن برای مرور فرآیندها استفاده کنند.


## معرفی موضوع

در برنامه CS Internship، هر اینترن موظف است گزارش فعالیت‌های هفتگی خود را به کوردینیتورش ارسال کند. این گزارش شامل:
- لینک پست‌های منتشر شده در شبکه‌های اجتماعی
- میزان فعالیت هفتگی نسبت به تعهد
- تاریخ هر پست
- جلساتی که شرکت کرده
- درصد رضایت از فعالیت

کوردینیتور پس از دریافت گزارش، موارد زیر را در پروفایل ثبت می‌کند:
- تاریخ انتشار پست‌ها مقابل آیتم مربوطه
- نسبت ساعت فعالیت به تعهد در ستون Activities per week
(مثلاً: اگر تعهد ۲۰ ساعت و فعالیت ۱۵ ساعت باشد، مقدار 15/20 ثبت می‌شود.)

گاهی ممکن است کوردینیتوری پروفایل را به‌موقع به‌روز نکرده باشد؛ یا اطلاعات ناقص وارد شده باشد. در چنین مواردی، منتور مسئول بررسی باید وارد عمل شود.

همچنین، کوردینیتورها هر هفته در جلسه «تصمیم‌گیری عملیاتی» فعالیت اینترن‌های خود را به‌صورت شفاهی گزارش می‌دهند. برای این گزارش، پروفایل‌ها باید تا پیش از جلسه به‌روز شده باشند. بنابراین، وظیفه‌ای با عنوان «بررسی به‌روز بودن پروفایل‌ها» تعریف شده است.

## شرح جزئیات

### ساختار پروفایل اینترن

پروفایل هر اینترن در بخش Program Courses در [OneNote](https://onedrive.live.com/view.aspx?resid=A9B215A332F3E600%21392628&id=documents&wd=target%28Program%20Courses%29) در صفحه student ذخیره می‌شود و شامل موارد زیر است:
- **لیست Study Items و Tasks ها:** Study Items شامل منابعی مانند فصل‌هایی از کتاب، لینک مقالات، یا ویدیوهای آموزشی است وTasks شامل فعالیت‌هایی نظیر نوشتن کد، گرفتن Badge از StackOverflow، یا انجام یک تحقیق مشخص است.
- **ستون Activities per week:** برای ثبت میزان فعالیت هفتگی اینترن بر اساس گزارش‌های هفتگی.
- **توضیحات منتور و کوردینیتور:** در هر استپ بخشی برای یادداشت توضیحات، مانند دلایل تأخیر یا زمان شروع زودتر از موعد انتشار پست‌ها.

### وظایف منتور مسئول بررسی
  
در هر اسپرینت، جلسه‌ای با عنوان «جلسه تصمیم‌گیری عملیاتی» برگزار می‌شود که در آن، کوردینیتورها گزارشی از عملکرد هفتگی اینترن‌های خود ارائه می‌دهند. برای اینکه این گزارش‌ها دقیق و به‌موقع باشند، منتور مسئول بررسی پروفایل‌ها باید قبل از این جلسه موارد زیر را انجام دهد:
1. بررسی ستون Activities per week:
   - اطمینان حاصل شود که برای هر هفته مقدار صحیح (مثلاً 15/20) درج شده است.
   - اگر این ستون خالی باشد یا اطلاعات ناقص باشد، باید به کوردینیتور مربوطه اطلاع داده شود تا داده‌ها تکمیل شوند.
2. بررسی ددلاین فعلی هر استپ:
      - اگر بیش از دو هفته از تاریخ ددلاین استپ گذشته باشد و اینترن درخواست تمدید نداده باشد، کوردینیتور آن اینترن باید مطلع شود تا فرآیند خروج وی آغاز گردد.
3. بررسی موارد خاص (انتشار زودتر از موعد):
   - ممکن است برخی اینترن‌ها قبل از شروع رسمی یک استپ، پست‌گذاری را آغاز کرده باشند. در این موارد، باید توضیحات کوردینیتور در بخش مربوطه بررسی شود تا مشخص شود که انتشار پیش از موعد با هماهنگی انجام شده است یا خیر.
4. گزارش‌دهی در جلسه عملیاتی:
   - در صورتی که کوردینیتوری وظیفه به‌روزرسانی پروفایل را انجام نداده باشد، منتور مسئول باید در جلسه دلیل عدم به‌روزرسانی را مطرح کند.

### شرح مسئولیت
- منتوری که مسئول بررسی پروفایل‌ها است، باید وضعیت همه اینترن‌ها را صرف‌نظر از دوره (سی‌شارپ، وب یا ماشین‌لرنینگ) بررسی کند.
- انجام این بررسی باید در بازه زمانی مشخص‌شده (پس از ددلاین ثبت گزارش هفتگی و پیش از جلسه تصمیم‌گیری عملیاتی) صورت گیرد.

## آموزش‌دهنده‌ها
 افرادی می‌توانند این مستند را آموزش دهند که قبلاً این مسئولیت را تجربه کرده باشند.

## نحوه‌ آموزش

روند آموزش به شکل زیر است:
1. اطمینان از مطالعه کامل این مستند توسط آموزش‌گیرنده
2. دریافت و مرور سؤالات او در یک جلسه آموزشی
3. آموزش ابزارها و نرم‌افزارهای لازم در صورت نیاز

## واژه‌نامه

اسپرینت (Sprint): بازه زمانی بین دو جلسه تصمیم‌گیری عملیاتی.

استپ (Step): هر مرحله‌ی آموزشی در فاز مطالعاتی که شامل مجموعه‌ای از اقلام مطالعاتی و تسک‌هاست.

