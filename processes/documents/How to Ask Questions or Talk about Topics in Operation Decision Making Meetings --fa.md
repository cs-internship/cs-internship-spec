# فرآیند نحوه مطرح کردن موضوعات در جلسات تصمیم‌گیری عملیاتی

## مقدمه

در برنامه CS Internship، هر هفته منتورها در جلسه‌ای با عنوان «جلسه تصمیم‌گیری عملیاتی» گرد هم می‌آیند. در این جلسه:

۱- گزارشی کوتاه از وظایف انجام‌شده در هفته گذشته ارائه می‌شود.

۲- وظایف احتمالی هفته آینده برای هر فرد مشخص می‌شود.

به بازه زمانی بین دو جلسه تصمیم‌گیری عملیاتی، یک «اسپرینت» گفته می‌شود. در طول هر اسپرینت، ممکن است افراد با سوالات، چالش‌ها یا ایده‌های جدیدی روبرو شوند. طرح درست این موضوعات در جلسات عملیاتی، نقش مهمی در پیشرفت پروژه‌ها، حل ابهامات و حتی ایجاد فرآیندهای جدید دارد.

در این مستند، شیوه صحیح و مؤثر مطرح‌کردن موضوعات در جلسات تصمیم‌گیری عملیاتی را بررسی می‌کنیم.


## مخاطب

این راهنما برای همه اعضای CS Internship که در جلسات تصمیم‌گیری عملیاتی شرکت می‌کنند یا قصد دارند موضوعی را در این جلسات مطرح کنند، ضروری است.

همچنین برای علاقه‌مندان به آشنایی با سازوکار تصمیم‌گیری در CS Internship، مفید خواهد بود.

## معرفی موضوع

برای پیشبرد اهداف برنامه CS Internship، فرآیندهای متنوعی طراحی شده‌اند که اجرای آن‌ها نیازمند انجام وظایف مشخصی است. در جلسات تصمیم‌گیری عملیاتی، هر یک از کوردینتور‌ها، منتور فنی‌ها و منتور‌ها مسئولیت انجام یک یا چند وظیفه را برای هفته آینده برعهده می‌گیرند.

در طول انجام این وظایف، ممکن است سوالات، ابهام‌ها یا دغدغه‌هایی در مورد فرآیندها، سیاست‌ها یا مکانیزم‌های برنامه به‌وجود آید. همچنین برخی از اعضا ممکن است پیشنهادهایی برای بهبود این فرآیندها داشته باشند. همه این موارد می‌توانند به‌عنوان «موضوعات باز» در جلسات عملیاتی مطرح شوند.

برای آشنایی بیشتر با این جلسات، می‌توانید به مستندهای زیر مراجعه کنید:

[شرکت در جلسات تصمیم‌گیری عملیاتی](https://mehransystems.sharepoint.com/:b:/s/CSInternship/EfpWNg7NNjJDh8UKVeYp5CoBkToRGyU0OTbGLpysxikNDA?e=iebatC)

[استاندارد مدیریت جلسات تصمیم‌گیری عملیاتی](https://mehransystems.sharepoint.com/:b:/s/CSInternship/Ecaf3cwnyQ1Mg0MkqEf1LAkBlGsfH3FqaB6S9gUfJF3q5A?e=vHBdpW)


## شرح جزئیات

### نوع موضوعات قابل‌طرح

موضوعاتی که در جلسات تصمیم‌گیری عملیاتی قابل طرح هستند شامل موارد زیر می‌باشند:

۱- سوالات و ابهامات درباره‌ی فرآیندها، سیاست‌ها یا مکانیزم‌های برنامه

۲- پیشنهادهای اصلاحی برای بهبود فرآیندهای موجود

۳- اطلاع‌رسانی درباره ایجاد یا به‌روزرسانی یک فرآیند



هر یک از شرکت‌کنندگان، صرف‌نظر از سطح منتوری، می‌تواند این موضوعات را مطرح کند. روش‌های مختلفی برای طرح موضوع وجود دارد، از جمله:

۱- پرسیدن مستقیم از سایر منتورها

۲- مطرح‌کردن در گروه تلگرامی منتورها

۳- ثبت و طرح موضوع در جلسه تصمیم‌گیری عملیاتی

### ضرورت ثبت ساختارمند موضوعات

با توجه به ساختار مشخص جلسات عملیاتی، لازم است موضوعات به‌صورت ساختاریافته در صفحه‌ای مشخص ثبت شوند. این کار باعث می‌شود:

۱- مدیر جلسه کنترل بهتری بر زمان و جریان جلسه داشته باشد.

۲- به هر موضوع، فرصت مناسبی برای بررسی اختصاص داده شود.

۳- اطلاعات به‌صورت شفاف و کامل منتقل شود.

### فرآیند ثبت و طرح موضوعات

فرآیند ثبت و مطرح کردن موضوعات در جلسات تصمیم‌گیری عملیاتی شامل مراحل زیر است:

### ایجاد صفحه موضوعات باز برای اسپرینت جدید

در آغاز هر اسپرینت، مدیر جلسه باید بررسی ‌کند صفحات open topic برای ۴ اسپرینت آینده آماده باشد و در غیر اینصورت صفحه‌ای جدید برای موضوعات باز آن اسپرینت در OneNote و در بخش [Open Topics](https://onedrive.live.com/view.aspx?resid=A9B215A332F3E600%21392628&id=documents&wd=target%28Team%20Operations%2FMeetings%2FOpen%20Topics.one%7C3E383320-7159-45AB-8B7C-37B212E2410D%2F%29) ایجاد کند.


پس از پایان اسپرینت:
مدیر اسپرینت باید ستون‌های «وضعیت» و «خلاصه نتایج» هر موضوع را تکمیل کند.

سپس صفحه را به بخش Open Topic Archive منتقل کند.
![image](https://github.com/user-attachments/assets/00c170c3-6d27-4832-a557-f5373645cef3)


تصویر ۱. قالب صفحه موضوعات باز


### نحوه ثبت موضوعات در اسپرینت جاری

در طول اسپرینت، منتورها ممکن است با سوالاتی مواجه شوند یا نیاز به اطلاع‌رسانی عمومی داشته باشند. در این شرایط، باید موضوع را در صفحه موضوعات باز همان اسپرینت در OneNote ثبت کنند.

نحوه تکمیل جدول موضوعات باز:

۱- **ردیف:** شماره‌گذاری پیوسته از ۱ به بعد.

۲- **نام مطرح‌کننده:** فردی که موضوع را در جلسه ارائه خواهد کرد.

۳- **موضوع:** شرح کوتاه مسأله + اقدامات انجام شده (مثل مشورت با منتورها یا بررسی مستندات).

۴- **زمان تقریبی مورد نیاز:** مدت زمان مورد نیاز برای بیان کامل موضوع و جمع‌بندی نظرات.

۵- **وضعیت:** پس از جلسه توسط مدیر جلسه تکمیل می‌شود. گزینه‌ها:

۶- مطرح شد و به نتیجه رسید.

۷- مطرح شد و باز ماند.

۸- مطرح شد و قرار شد RFC شود.

۹- مطرح نشد.

۱۰- **خلاصه نتایج و تسک‌های مشخص شده:** تصمیمات نهایی، تسک‌های ایجادشده و اقدامات بعدی توسط مدیر جلسه ثبت می‌شوند.



### مطرح کردن موضوعات در جلسه اسپرینت عملیاتی

در جلسه تصمیم‌گیری عملیاتی، مدیر جلسه از مطرح‌کنندگان موضوعات باز دعوت می‌کند تا موضوع خود را بیان کنند.

ترتیب بررسی موضوعات معمولاً طبق ترتیب جدول است، اما ممکن است بر اساس اولویت تغییر کند.

اگر زمان جلسه برای برخی موضوعات کافی نباشد، مسئولیت پیگیری آن‌ها با فرد مطرح‌کننده است.

گزینه‌های جایگزین:

ثبت مجدد در اسپرینت بعدی

طرح در گروه تلگرامی منتورها

ارتباط مستقیم با سایر منتورها

اگر صفحه موضوعات باز برای اسپرینت‌های آینده هنوز ایجاد نشده باشد، فرد مطرح‌کننده باید خود آن را بسازد و موضوع را ثبت کند.

### نحوه رسیدگی به موضوعات باز در جلسه عملیاتی

در جریان جلسه عملیاتی، مدیر جلسه مسئول انتخاب و بررسی موضوعات باز ثبت‌شده در جدول مربوطه است. او می‌تواند تصمیم بگیرد برخی موضوعات را بررسی نکند یا فقط موضوعاتی با اولویت بالاتر را انتخاب کند. اگر اولویتی مشخص نباشد، ترتیب بررسی بر اساس زمان ثبت در جدول خواهد بود.

برای هر موضوعی که بررسی می‌شود:

مدیر جلسه از مطرح‌کننده می‌خواهد خلاصه‌ای از مسأله، بررسی‌های انجام‌شده (مثل مشورت با منتورها یا مراجعه به مستندات) را ارائه دهد.

سپس بر اساس روند بحث، یکی از وضعیت‌های زیر برای آن موضوع در جدول ثبت می‌شود:

وضعیت‌های ممکن برای موضوعات باز:

۱- مطرح شد و به نتیجه رسید:

اگر برای موضوع مستندی وجود داشته باشد، اعضا می‌توانند به آن ارجاع دهند و مطرح‌کننده با مراجعه به آن مستند، پاسخ خود را دریافت کند. یا در صورت نبود مستند، منتورها پس از شنیدن نظرات حاضرین، تصمیمی "لوکال" اتخاذ می‌کنند که فقط برای همان موقعیت و همان فرد قابل اجرا است.

۲- مطرح شد و باز ماند:

اگر تصمیم‌گیری نهایی ممکن نباشد، یک منتور از بین حاضرین مسئول پیگیری موضوع در ادامه اسپرینت می‌شود. مطرح‌کننده موظف است پاسخ را از این منتور پیگیری کند.

۳- مطرح شد و قرار شد RFC شود:

اگر نیاز به بررسی ساختاری باشد، یک منتور یا کاندیدمنتور مسئول تهیه و ارائه RFC در جلسات ساختاری خواهد شد.

۴- مطرح نشد:

اگر موضوع به دلیل کمبود زمان یا تصمیم مدیر جلسه مطرح نشود، پیگیری آن بر عهده فرد مطرح‌کننده است.

در پایان بررسی هر موضوع، مدیر جلسه باید در ستون «خلاصه نتایج و تسک‌ها»، نتیجه‌ی بحث، تسک‌های مشخص‌شده، تصمیمات اتخاذشده و مسئولیت‌ها را ثبت کند.

![image](https://github.com/user-attachments/assets/b106776d-5684-4626-9802-993db76c99ac)

تصویر ۲. وضعیت‌های ممکن برای یک موضوع باز

پس از بررسی هر موضوع باز، مدیر جلسه وظیفه دارد در ستون «خلاصه نتایج و تسک‌های مشخص شده»، خلاصه‌ای از جمع‌بندی بحثی که در مورد موضوع انجام شده است را یادداشت کند. در این یادداشت، نتیجه بحث روی موضوع، اعم از تسک‌های ایجاد شده، تصمیمات گرفته شده و منتور انتخاب شده برای پیگیری موضوع را یادداشت کند.

### آرشیو کردن صفحه موضوعات اسپرینت گذشته
پس از بررسی موضوعات ثبت‌شده در صفحه‌ی «موضوعات باز»، مدیر جلسه وظیفه دارد این صفحه را به بخش «آرشیو صفحات موضوعات باز» منتقل کرده و صفحه‌ای جدید برای اسپرینت جاری ایجاد کند.

در صورتی که صفحه‌ی «موضوعات باز» خالی باشد و هیچ سؤالی در آن ثبت نشده باشد، نیازی به انتقال آن به آرشیو و ایجاد صفحه‌ی جدید نیست. تنها کافی است شماره‌ی اسپرینت در عنوان همان صفحه با شماره‌ی اسپرینت جدید جایگزین شود.

برای مثال مدیر جلسه‌ی عملیاتی ۱۸۱، پیش از شروع جلسه‌ی عملیاتی ۱۸۱، به صفحه‌ی موضوعات باز مربوط به جلسه‌ی ۱۸۱ در بخش Open Topics مراجعه می‌کند. او موضوعات ثبت‌شده در آن صفحه را طی جلسه بررسی می‌نماید. سپس، در پایان جلسه، همان صفحه را که اکنون موضوعات آن بررسی شده‌اند، به بخش آرشیو منتقل می‌کند و در نهایت، بررسی می‌کند صفحات open topic برای ۴ اسپرینت آینده آماده باشد.

برای انتقال صفحه به آرشیو:

۱- صفحه موردنظر را انتخاب می‌کنیم.

۲- آن را به بخش [Topic Archive](https://onedrive.live.com/view.aspx?resid=A9B215A332F3E600%21392628&id=documents&wd=target%28Team%20Operations%2FMeetings%2FTopic%20Archive.one%7CCCE5329B-FA07-4FB8-8096-06C3A730397D%2F%29) منتقل می‌نماییم.

۳- در بخش آرشیو، این صفحه را در زیرمجموعه‌ی تیم مربوطه قرار می‌دهیم.

![image](https://github.com/user-attachments/assets/5609473b-5c8c-4ffe-87eb-da23ee41d934)


تصویر ۳. آرشیو موضوعات باز


## آموزش‌دهنده‌ها

افرادی مجاز به آموزش این مستند هستند که حداقل یک بار در نقش مدیر جلسه‌ی عملیاتی فعالیت کرده باشند و یا حداقل یک بار یک موضوع باز را در صفحات موضوعات باز ثبت کرده باشند.


## نحوه آموزش

آموزش‌دهنده باید اطمینان حاصل کند که مخاطبان این مستند، پیش از آموزش، حتماً اسناد زیر را مطالعه کرده باشند:

مستند [شرکت در جلسات تصمیم‌گیری عملیاتی](https://mehransystems.sharepoint.com/:b:/s/CSInternship/EfpWNg7NNjJDh8UKVeYp5CoBkToRGyU0OTbGLpysxikNDA?e=Kaa7nU)

مستند [استاندارد مدیریت جلسات تصمیم‌گیری عملیاتی](https://mehransystems.sharepoint.com/:b:/s/CSInternship/Ecaf3cwnyQ1Mg0MkqEf1LAkBlGsfH3FqaB6S9gUfJF3q5A?e=vHBdpW)

درک صحیح این مستند وابسته به آشنایی با نحوه‌ی شرکت در جلسات و استانداردهای برگزاری آن‌ها است.

به علاوه نیاز است که آموزش‌دهنده مستند بر انتخاب عنوان درست برای «موضوع باز» تاکید کند. عنوان هر «موضوع باز» علاوه بر کوتاه بودن باید بیان‌کننده مسئله اصلی باشند.


## واژه‌نامه

۱- **جلسه تصمیم‌گیری عملیاتی:** جلسه‌ای هفتگی در برنامه CS Internship برای بررسی عملکرد کارآموزمنتورها، دستیارمنتورها و منتورها در طول هفته گذشته.

۲- **موضوع باز:** ابهامات، مشکلات یا پیشنهاداتی که طی انجام وظایف هفتگی پدید می‌آیند و هدف از بررسی آن‌ها، بهبود فرآیندها در برنامه است.

۳- **اسپرینت:** بازه‌ی زمانی یک‌هفته‌ای بین دو جلسه‌ی عملیاتی متوالی.
