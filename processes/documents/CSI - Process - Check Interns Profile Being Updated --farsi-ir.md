بررسی به‌روز بودن پروفایل‌های‌ اینترن‌ها

**CS**

Internship

| تاریخ این نسخه | ۱۳/۱۲/۱۴۰۱ | شماره این نسخه | 0.152 |     |     |
| --- | --- | --- | --- | --- | --- |
| عنوان مستند | بررسی به‌روز بودن پروفایل‌های اینترن‌ها |     |     |     |     |
| نام فایل | CSI - Process - Check Interns Profile Being Updated - Farsi.docx |     |     |     |     |
| توضیحات | در این مستند فرآیند بررسی به‌روز بودن پروفایل‌های اینترن‌ها در برنامه CS Internship تشریح شده‌است. |     |     |     |     |


# مقدمه

هر یک از دوره‌های آموزشی برنامه CS Internship، از دو فاز آموزشی تشکیل شده است. فاز آموزشی اوّل، «فاز مطالعاتی» نام دارد. این فاز از چند مرحله تشکیل شده است که به هر کدام از آن‌ها، یک قدم (Step) گفته می‌شود و هر قدم شامل تعدادی اقلام مطالعاتی (study item) و تسک (task) است. برای اینکه کوردینیتورهاCS Internship بتوانند به درستی روند پیشرفت هر اینترن را در هر قدم از فاز مطالعاتی ثبت کنند، بعد از پذیرفته شدن اینترن از فرآیند مصاحبه، صفحه‌ای به نام «پروفایل اینترن» در سیستم وان‌نوت برای او ایجاد می‌کنند. در این صفحه، مشخصات پایه‌ای اینترن ثبت می‌شود. همچنین، در این پروفایل جدولی وجود دارد که تاریخ ددلاین او برای هر استپ و تاریخ انتشار پست‌های او به ازای هر کدام از اقلام مطالعاتی و تسک‌ها در شبکه‌های اجتماعی در آن ثبت می‌شود. همچنین در این جدول فضایی برای ثبت خلاصه صحبت هر کدام از منتورها با اینترن و گزارش مشاهدات کوردینیتورها، منتورهای فنی و منتورها از شیوه فعالیت اینترن نیز وجود دارد.

هر اینترن در برنامه CS Internship، با انتشار پست درمورد تجربه، دستاورد و احساساتش در شبکه‌های اجتماعی، میزان و نحوه فعالیت خود را به بقیه افراد این مجموعه و خارج از مجموعه نشان می‌دهد. انتشار پست در شبکه‌های اجتماعی در واقع قابل مشاهده‌ترین فعالیت اینترن‌ها و نشان‌دهنده پیشرفت مطالعه‌ی آن‌ها در این برنامه است. بنابراین، اینترن‌ها لینک پست‌های خود را در قالب یک گزارش، به صورت هفتگی برای کوردینیتور خود ارسال می‌کنند. کوردینیتور پس از دریافت گزارش هفتگی اینترن خود، تاریخ پست‌هایی که توسط اینترن منتشر شده‌است را در جای مناسب خود، در پروفایل اینترن ثبت می‌کند. به این فرآیند اصطلاحاً «به‌روزکردن پروفایل اینترن» گفته می‌شود. راهنمای عملیاتی این فرآیند در مستند [«به‌روزرسانی پروفایل اینترن‌ها در مورد عملکرد آن‌ها در حوزه کاری کارآموزمنتورها»](https://github.com/cs-internship/cs-internship-spec/blob/official/documentation/processes/documents/CSI%20-%20Process%20-%20Guide%20and%20Supervise%20Interns%20in%20Internship%20Process%20--farsi-ir.md) شرح داده شده است.

علاوه بر این، هر اینترن در طول مدت فعالیت خود در هر قدم، ممکن است با سوالات مختلفی مواجه شده باشد که بنا به نوع سوال، ممکن است بارها با منتورها، منتورهای فنی و کوردینیتورها در مورد آن‌ها صحبت کرده و راهنمایی‌هایی گرفته باشد. در این موارد، نیاز است که گزارشی مختصر از نتایج این صحبت‌ها نیز در پروفایل اینترن ثبت شود.

بنابراین در هر اسپرینت، یکی از کردینیتورها مسئول بررسی به روز بودن پروفایل اینترن‌ها می‌شود. در این مستند به شرح و چگونگی بررسی به روز بودن پروفایل اینترن‌ها پرداخته می‌شود. همچنین در ادامه این مستند، برای اختصار در استفاده از کلمات، به جای «برنامه CS Internship» از کلمه «برنامه» و به جای «پروفایل اینترن» از کلمه «پروفایل» استفاده می‌شود.

# مخاطب

مخاطب اصلی این مستند کوردینیتورها جهت انجام تسک «بررسی به روز بودن پروفایل اینترن‌ها» است. همچنین کوردینیتورها، دستیارمنتورها و منتورها، حسب نیاز یا جهت یادآوری، می‌توانند به این مستند مراجعه کنند.

در صورتی که این مستند به‌روز رسانی شود، نیاز است که کوردینیتورها، دستیارمنتورها و منتورها برای آگاهی از آخرین تغییرات فرآیند «بررسی به‌روز بودن پروفایل اینترن‌ها» به این مستند رجوع کنند. این مستند برای سایر اعضای برنامه CS Internship که نیاز دارند اطلاعاتی درباره‌ این فرآیند کسب کنند نیز مفید خواهد بود.

# معرفی موضوع

هر اینترن در برنامه CS Internship به صورت هفتگی گزارش‌کار خود را به کوردینیتور خود می‌فرستد. این گزارش‌کار حاوی لینک پست‌های اینترن در آن هفته و میزان فعالیت اینترن با توجه به تعهدی که داده می باشد. کوردینیتور پس از دریافت گزارش‌های هفتگی اینترن‌های خود، تاریخ پست‌هایی را که توسط او منتشر شده‌است، در مقابل هر قلم مطالعاتی یا تسک مربوط به آن در پروفایل اینترن ثبت می‌کند همچنین ستون Activities per week رو با توجه به میزان فعالیت اینترن یادداشت می کند.به این فرآیند «به‌روزرسانی پروفایل اینترن» گفته می‌شود.

در این اثناء، ممکن است کوردینیتوری وظیفه خود را به‌درستی انجام نداده باشد یا به هر دلیلی پروفایل اینترنی به‌روز نشده باشد. بنابراین وجود فردی که پروفایل‌ها را بررسی کند، تا همگی به‌روز باشند، احساس می‌شود. علاوه بر این، کوردینیتورها هر هفته در جلسه «تصمیم‌گیری عملیاتی» به صورت شفاهی گزارشی از میزان فعالیت اینترن‌های خود در هفته‌ی گذشته ارائه می‌دهند و برای ارائه این گزارش لازم است پروفایل اینترن‌های خود را قبل از جلسه، به‌روزرسانی کرده باشند. به همین دلایل وظیفه‌ای تحت عنوان «بررسی به‌روز بودن پروفایل‌های اینترن‌ها» در برنامه تعریف شده است.

# شرح جزئیات

هر یک از دوره‌های آموزشی برنامه CS Internship، از دو فاز آموزشی تشکیل شده است. فاز آموزشی اوّل، «فاز مطالعاتی» نام دارد. این فاز از چندین مرحله تشکیل شده است که به آن «استپ» گفته می‌شود. برای اینکه کوردینیتورهای برنامه CS Internship بتوانند به درستی روند پیشرفت اینترن‌ها را در فاز مطالعاتی ثبت کنند، فایلی ایجاد شده‌است که به آن «پروفایل اینترن» گفته می‌شود. به ازای هر اینترن یک پروفایل وجود دارد. در این پروفایل لیستی از تمام قلم‌های مطالعاتی و تسک‌های هر استپ وجود دارد.همچنین در پروفایل هر اینترن یک ستون با عنوان Activities per week وجود دارد که  کوردینیتور ها با توجه به گزارش  هفتگی اینترن ها این ستون رو  آپدیت می کنند و میزان فعالیت اینترن در هفته رو یادداشت می کنند.نحوه‌ی ثبت کردن این مورد هم به این صورت است که اگر تعهد اینترن 20 ساعت در هفته باشد و 15 ساعت فعالیت داشته باشد، 15/20 برای آن هفته ثبت خواهد شد. اقلام مطالعاتی شامل منابعی هستند که در هر استپ اینترن آن‌ها را مطالعه می‌کند. این منابع می‌توانند شامل یک فصل از یک کتاب یا لینک یک مقاله و یا یک ویدیوی آموزشی باشند. تسک نیز به کارهایی گفته می‌شود که در هر استپ توسط اینترن باید انجام شود. این کار می‌تواند نوشتن یک قطعه‌ کد یا به دست آوردن یک badge در سایت StackOverflow یا انجام یک تحقیق در مورد یک موضوع خاص، باشد. هر کوردینیتور در انتهای هفته پس از دریافت گزارش هفتگی اینترن خود، تاریخ پست‌هایی که توسط اینترن منتشر شده‌است را در مقابل قلم مطالعاتی یا تسک مربوطه یادداشت می کند، همچنین ستون Activities per week با توجه به میزان فعالیت اینترن در پروفایل اینترن ثبت می‌کند. به این فرآیند «به‌روزکردن پروفایل اینترن» گفته می‌شود. راهنمای عملیاتی این فرآیند در مستند [«به‌روزرسانی پروفایل اینترن‌ها در مورد عملکرد آن‌ها در حوزه کاری کارآموزمنتورها»](https://github.com/cs-internship/cs-internship-spec/blob/official/documentation/processes/documents/CSI%20-%20Process%20-%20Guide%20and%20Supervise%20Interns%20in%20Internship%20Process%20--farsi-ir.md) شرح داده شده است.

در هر اسپرینت، کوردینیتورها، در جلسه‌ای تحت عنوان «جلسه تصمیم‌گیری عملیاتی» شرکت می‌کنند.کوردینیتورها به صورت شفاهی گزارشی از میزان فعالیت اینترن‌های خود در هفته گذشته، در جلسه عملیاتی ارائه می‌دهند. میزان فعالیت اینترن‌ها را می‌توان از پروفایل آن‌ها متوجه شد؛ پس برای ارائه هفتگی این گزارش شفاهی نیاز است که پروفایل اینترن‌ها، هر هفته به روز شود. به همین جهت هر هفته یکی از کوردینیتورها قبل از شروع جلسه تصمیم‌گیری عملیاتی، پروفایل تمام اینترن‌ها را بررسی می‌کند تا از به‌روز بودن اطلاعات آن‌ها مطمئن شود. به این فرآیند «بررسی به روز بودن پروفایل‌های اینترن‌ها» گفته می‌شود.

پروفایل اینترن‌های هر دوره، در [بخش Program Courses](‌%20‌%20https:/onedrive.live.com/view.aspx?resid=A9B215A332F3E600%21392628&id=documents&wd=target%28Program%20Courses%29) در وان‌نوت برنامه نگه‌داری می‌شود. این پروفایل‌ها بر اساس دوره (سی‌شارپ، وب و ماشین‌لرنینگ) تقسیم بندی شده است. در هر دوره پروفایل اینترن‌های فعال در صفحه student قرار دارد.


کوردینیتوری که وظیفه بررسی به‌روز بودن پروفایل اینترن‌ها را عهده‌دار می‌شود، باید موارد زیر را انجام دهد:

- پس از فرارسیدن ددلاین فوق و تا پیش از شروع جلسه «تصمیم‌گیری عملیاتی»، پروفایل همه اینترن‌ها را بررسی نماید. نحوه بررسی به این شکل است که چک می شود تا میزان فعالیت اینترن در ستون Activities per week ثبت شده باشد.
- تاریخ ددلاین استپ جاری اینترن را بررسی می‌کند اگر دو هفته از تاریخ ددلاین گذشته باشد و اینترن تمدید نکرده باشد به کردینیتور اینترن مورد نظر اطلاع داده می شود تا فرآیند خروج را شروع کند.
- وجود لینک ارائه‌های آنلاین برگزار شده را بررسی می‌کند؛ بدین‌صورت که اگر اینترن در اسپرینت جاری ارائه آنلاینی برگزار کرده باشد، لینک یوتیوب آن بایستی توسط کوردینیتورش در پروفایل اینترن ثبت شده باشد. اگر کوردینیتور، پروفایل اینترن را به‌روز نکرده باشد و یا در صورتی که اینترن ارائه آنلاین خود را در هفته‌ی گذشته برگزار کرده باشد ولی لینک مربوط به ویدیوی ضبط شده‌ی ارائه آنلاین اینترن در کانال یوتیوب برنامه، در پروفایل او ثبت نشده باشد، از کوردینیتور مربوطه درخواست ‌کند تا قبل از شروع جلسه‌ی «تصمیم‌گیری عملیاتی» به‌روزرسانی‌های فوق را انجام دهد.
- ممکن است اینترنی قبل از شروع یک استپ، پست گذاشتن در مورد آن استپ را شروع کرده باشد. در این صورت، مسئول چک‌کردن پروفایل‌ها، باید به یادداشت کوردینیتور آن اینترن در قسمت توضیحات همان استپ مبنی بر تاریخ انتشار پست‌ها دقت کند.
- توجه داشته باشید در صورتی که کوردینیتور، پروفایل اینترن‌های خود را به روز نکند، وظیفه مسئول بررسی به‌روز بودن پروفایل‌ها انجام نمی‌شود و باید در جلسه‌ی تصمیم‌گیری عملیاتی علت آن را توضیح دهد.
- کوردینیتوری که مسئول بررسی به‌روز بودن پروفایل‌های اینترن‌ها است، مسئولیت بررسی پروفایل تمامی اینترن‌ها برای تمامی دوره‌ها اعم از سی‌شارپ، وب و ماشین‌لرنینگ را بر عهده دارد.

# آموزش‌دهنده‌ها

افرادی می‌توانند این مستند را آموزش دهند که پیش از این چنین مسئولیتی را به عهده داشته‌اند.

# نحوه‌ آموزش

آموزش‌دهنده ابتدا باید اطمینان حاصل کند که فردی که قرار است آموزش ببیند این مستند را از قبل مطالعه کرده باشد. در غیر اینصورت، آموزش‌دهنده باید از او بخواهد که مستند را به طور کامل مطالعه کرده و سؤالات خود را جمع‌آوری نماید. پس از اینکه فرد، این مستند را مطالعه کرد، آموزش‌دهنده باید جلسه‌ای را برای رفع سؤالات و ابهامات او ترتیب داده و از اینکه این مستند را کاملاً متوجه شده‌است، اطمینان حاصل کند. اگر در این مستند، به ابزار یا نرم‌افزار خاصی اشاره شده است آموزش‌دهنده می‌تواند در صورت نیاز، در جلسه آموزشی نحوه‌ی استفاده از این ابزارها را آموزش دهد.

آموزش‌گیرنده باید یاد بگیرد که نقش او صرفا یک «یادآوری کننده» نیست که به کوردینیتورها یادآوری کند که باید پروفایل‌های اینترن‌هایشان را آپدیت کنند؛ بلکه او باید مسیری را پیش بگیرد که کوردینیتورها به طور منظم، خودشان پروفایل‌ها را آپدیت کنند و عملا مسئول این کار باید پس از بررسی به این نتیجه برسد که همه پروفایل‌ها به‌روز هستند و به پیگیری خاصی نیاز ندارد. عملا بعد از رسیدن به این استاندارد ممکن است نقش این مسئولیت کمرنگ شود، تغییر ماهیت دهد و یا به طور کلی حذف ‌شود. آموزش‌دهنده باید این مطلب را منتقل کند که مسئول بررسی به‌روز بودن پروفایل‌ها، باید در راستای این هدف، این مسئولیت را جلو ببرد و تعاملاتش با کوردینیتورها با در نظر گرفتن این فلسفه باشد.

# واژه‌نامه

- **Sprint:** به بازه‌ی زمانی بین هر جلسه‌ تصمیم‌گیری عملیاتی تا جلسه‌ی بعدی یک اسپرینت گفته می‌شود.
- **Step:** در برنامه‌ی CS Internship هر دوره شامل تعدادی Step است. استپ‌های یک دوره به ترتیب هستند و اینترن‌ها باید تمام Step های یک دوره را بگذرانند تا از دوره فارغ‌التحصیل شوند. هر Step شامل چندین Study Item و Task می‌شود.
- **Study Item:** منابعی هستند که در هر Step، اینترن بایستی آن‌ها را مطالعه کند. این منابع می‌توانند شامل یک فصل از کتاب یا لینک یک مقاله و یا یک ویدیوی آموزشی باشند.
- **Task:** کارهایی هستند که در هر Step توسط اینترن باید انجام شود. این کارها می‌تواند نوشتن یه قطعه کد یا به دست آوردن یک Badge در سایت Stack Overflow یا انجام یک تحقیق در مورد یک موضوع خاص و غیره، باشد.
|
| 06/03/1402 | کیمیا حیدری | ویرایش متن |
| ۲۹/۰۷/۱۴۰۲ | الهه دورانی | مرور مستند برای به کاربردن واژه کوردینیتور در جای مورد نیاز |
| ۰۵/۰۸/۱۴۰۲ | حسین صدقیان | نهایی کردن مستند برای واژه کوردینیتور در جای مورد نیاز |
| ۲۶/۰۱/۱۴۰۳ | رامین علیرضائی | بروز رسانی نام توییچ و Twitch به ارئه آنلاین و Live Presentation |
