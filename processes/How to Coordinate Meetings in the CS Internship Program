# نحوه‌ی هماهنگی جلسات در برنامه CS Internship

## مقدمه
در سازمان‌ها و شرکت‌های حرفه‌ای، جلسات یکی از ابزارهای اصلی هماهنگی، تصمیم‌گیری و پیشبرد کارها هستند. حضور در جلسات نیازمند رعایت اصول مشخصی مانند آمادگی قبلی، مدیریت زمان، اطلاع‌رسانی به‌موقع، مسئولیت‌پذیری و ارتباط شفاف است. از نیروهای مجموعه انتظار می‌رود که بدون نیاز به پیگیری مداوم، خودشان زمان جلسات را بررسی کنند، پیش‌نیازهای لازم را آماده کنند، در صورت عدم امکان حضور از قبل اطلاع دهند و بتوانند تعامل حرفه‌ای با سایر اعضای تیم داشته باشند. این مهارت‌ها بخش جدایی‌ناپذیر تجربه‌ی کاری در محیط‌های واقعی هستند و در مسیر رشد حرفه‌ای نقش کلیدی دارند.

## مخاطب
مخاطب این مستند، اینترن‌هایی هستند که می‌خواهند در جسات مختلف برنامه CS Internship شرکت کنند.

## معرفی موضوع
جلسات کارگاه‌های ارتباطات و مربی‌گری، جلسات همیار فنی و جلسات منتورینگ فنی مسیر یادگیری هر اینترن را تکمیل می‌کنند و تجربه‌ای نزدیک به محیط واقعی شرکت‌ها فراهم می‌آورند. شرکت‌ها از افراد انتظار دارند که بدون نیاز به پیگیری مداوم، خودشان برنامه‌های کاری و یادگیری خود را مدیریت کنند، مسئولیت‌پذیر باشند، به‌موقع گزارش دهند و بتوانند با دیگر اعضای تیم و مدیران ارتباط مؤثر برقرار کنند. این مهارت‌ها برای پیشبرد پروژه‌ها، مدیریت منابع محدود، ارتباط شفاف و تحقق اهداف تیم ضروری هستند. هر جلسه پیش از برگزاری، نیاز به گزارشی دارد که اینترن‌ها آن را آماده کرده و در بک‌لاگ مربوطه پیوست می‌کنند. برگزارکننده‌ی جلسه قبل از برگزاری، این گزارش‌ها را بررسی می‌کند و بر اساس آن جلسه تنظیم می‌شود. با این فرآیند، اینترن‌ها یاد می‌گیرند که آماده‌سازی و برنامه‌ریزی پیش از جلسات برای موفقیت تیم ضروری است.

## شرح جزئیات
برای شرکت در کارگاه‌های ارتباطات و مربی‌گری، به بک‌لاگ Communication/Coaching Workshop مراجعه کرده و بک‌لاگ مربوط به هر جلسه را انتخاب کنید. هر بک‌لاگ مربوط به یک سلسله جلسات است. اگر عنوان بک‌لاگ با جلسه‌ای که به آن نیاز دارید تطابق داشت، توضیحات بک‌لاگ را به‌دقت مطالعه کنید. در صورت وجود ظرفیت، نام خود را در توضیحات بک‌لاگ ثبت کرده و فایل گزارش جلسه را اتچ کنید تا برگزارکننده پیش از جلسه آن را بررسی کند. در صورتی که عنوان بک‌لاگ ویرایش نشده بود، آن را ویرایش کرده و بازه‌ی ویدیویی و نوع جلسه‌ی مدنظر خود را تنظیم کنید. برای جلسات منتورینگ فنی، به بک‌لاگ Hold Technical Sessions در اسپرینت مربوطه مراجعه کنید. سپس بر اساس دوره‌ای که در آن فعالیت می‌کنید، تسک‌ها را بررسی کرده، ظرفیت هر تسک را در توضیحات آن ببینید و یک جلسه را انتخاب کنید. اطلاعات خود را در توضیحات تسک وارد کرده و فایل گزارش جلسه را اتچ کنید تا برگزارکننده پیش از جلسه آن را بررسی کند. تمامی جلسات در روز و ساعت مشخصی که در بک‌لاگ‌ها و تسک‌ها ثبت شده‌اند برگزار می‌شوند. در صورتی که امکان حضور در جلسه‌ای که ست کرده‌اید را ندارید، لازم است پیش از زمان برگزاری اطلاع دهید تا هماهنگی لازم انجام شود. عدم اطلاع یا عدم حضور بدون هماهنگی باعث اختلال در روند جلسات و مسیر یادگیری خواهد شد. با رعایت این فرآیند، اینترن‌ها مهارت‌های مدیریت مستقل وظایف، مسئولیت‌پذیری، کار با بک‌لاگ و داکیومنت‌ها، تنظیم و شرکت در جلسات، گزارش‌دهی مؤثر و تعامل حرفه‌ای را تمرین می‌کنند و در نهایت قادر خواهند بود در تیم‌های واقعی ارزش ملموس خلق کنند.

## آموزش‌دهنده‌ها
تمامی اعضای تیم منتوری، در هر سطحی، می‌توانند در انتقال محتوای این مستند نقش داشته باشند و در صورت نیاز، پرسش‌های خوانندگان را پاسخ دهند و ابهامات آنان را برطرف کنند.


## نحوه آموزش
روند آموزش به این صورت است که ابتدا آموزش‌گیرنده باید این مستند را به‌طور کامل مطالعه کند. سپس در یک جلسه آموزشی، پرسش‌های او پاسخ داده می‌شود تا ابهامات او برطرف گردد. در صورت نیاز، ابزارها و نرم‌افزارهای لازم نیز آموزش داده خواهند شد.


## واژه‌نامه


