# نحوه مصاحبه‌ مصاحبه‌کننده در جلسه مصاحبه

## مقدمه

مصاحبه گفت‌وگوی میان مصاحبه‌کننده و مصاحبه‌شونده است، از طریق آن تیم برنامه CS Internship و متقاضیان ورود به برنامه خواهند دانست که در کسب ارزش‌های خود هدف مشترک دارند.

از مهمترین نقش‌ها در جلسه مصاحبه، نقش «مصاحبه‌کننده» است. مصاحبه‌کننده کسی است که وظیفه اجرای مصاحبه را بر عهده دارد. در ادامه این مستند، شما در بخش معرفی موضوع، با اهمیت نقش مصاحبه‌کننده و نحوه ایفای آن آشنا شده و در بخش شرح جزئیات، مراحل لازم برای برگزاری جلسه مصاحبه توسط مصاحبه‌کننده به طور کامل، شرح داده خواهد شد.

به علت ایجاد اختصار در نگارش و صرفه‌جویی در زمان، به جای تکرار عبارت «برنامه CS Internship»، واژه «برنامه» استفاده می‌شود. پس در هر قسمت از مستند، اگر به واژه‌ی «برنامه» رسیدید، منظور همان «برنامه CS Internship» است.

## مخاطب

اصلی‌ترین مخاطب این مستند «مصاحبه‌کننده» است.

این مستند برای هر یک از اعضای برنامه که نیاز دارند اطلاعاتی درباره‌ی نحوه مصاحبه و نقش مصاحبه‌کننده در روند جلسات مصاحبه، کسب کنند نیز مفید خواهد بود.

## معرفی موضوع

هدف از برگزاری جلسه مصاحبه، ایجاد فضایی به منظور حصول اطمینان از انتقال صحیح اطلاعات به مصاحبه‌شونده پس از مطالعه‌ی مستند و مشاهده ویدئوی «[آشنایی با برنامه CS Internship](https://mehransystems.sharepoint.com/sites/CSInternship/SitePages/Process-Introduction-to-CS-Internship-Program.aspx)» و نیز اطمینان از آگاه شدن وی نسبت به تعهد خود، می باشد.

در گام بعد پس از حصول اطمینان از تعهد، آمادگی مصاحبه‌شونده برای ارسال آن بررسی خواهد شد.

## شرح جزئیات

برای شروع جلسه‌ی مصاحبه ابتدا برگزارکنندگان در زمان و مکان مشخص که در مستند «نحوه اجرای فرآیند هماهنگی مصاحبه» مشخص شده است، حاضر شده و مصاحبه‌کننده جلسه را آغاز می کند.

در ابتدای جلسه مصاحبه، ضمن خوش‌آمد گویی، مصاحبه‌کننده، آمادگی مصاحبه‌شونده‌ را برای جلسه مصاحبه با پرسیدن دو سوال بررسی می‌کند:

- آیا با پنج نفر راجع به دوره صحبت کرده‌اید؟
- آیا داکیومنت را کامل و دقیق خوانده‌اید؟

در گام بعد مصاحبه‌کننده‌ خودش را معرفی می‌کند. هدف از معرفی فراهم کردن احساس امنیت و آرامش برای مصاحبه‌شونده است. همچنین مصاحبه‌کننده‌ به نقاط ضعف خودش در داستان زندگی خود اشاره می‌کند.

سپس مصاحبه‌کننده، از مصاحبه‌شونده‌ می‌خواهد خودش را معرفی کند. این معرفی شامل موارد زیر است:

- از چه شهری هستید؟
- چگونه با CS Internship آشنا شدید؟
- داستان زندگی خود را برایمان تعریف کنید:
  - چه کارهایی کردید؟
  - چه چیزهایی خواندید؟
  - در حال حاضر مشغول به چه کارهایی هستید؟
  - چه مسیری را طی کردید که به این جا رسیدید؟
  - برنامه‌تان برای آینده چیست؟
- چرا فکر می‌کنید CS Internship برایتان مناسب هست؟

سپس مصاحبه‌کننده‌ از مصاحبه‌شونده در خواست می‌کند با توجه به مطالعه مستند و مشاهده ویدئوی «آشنایی با برنامه CS Internship » مدت سه دقیقه در خصوص هر کدام از موارد زیر صحبت کند:

- مهم‌ترین ارزش دوره، Integrity
- روند فعالیت در دوره
- فرآیند یادگیری و مهارت‌های کسب و کاری

همچنین مصاحبه‌کننده‌ باید از مصاحبه شونده اطمینان حاصل کند که:

- آیا امکان فعالیت در شبکه‌های اجتماعی را دارد؟
- آیا به زبان انگلیسی مسلط است؟

در ادامه در صورت وجود سوالات و ابهامات پیش‌آمده برای مصاحبه‌شونده، پاسخ لازم توسط مصاحبه‌کنند به وی ارائه می شود.

سپس مصاحبه‌کننده‌ در مورد تعهد با مصاحبه‌شونده‌ صحبت می‌کند.

برای مصاحبه‌کننده‌ بسیار مهم است که بداند تعهد مصاحبه‌شونده برای حضور در دوره چیست، پس مصاحبه‌کننده‌ در مورد سوال «تعهدتان چیست؟» به مصاحبه‌شونده‌ توضیح می‌دهد و در ادامه مصاحبه‌کننده‌ تعهدی که وی باید ارسال کند را تشریح می‌کند:

تعهد از سه قول تشکیل شده‌ است:

- تعهد به این که تا پایان دوره‌ی کارآموزی عملی، دوره اولویت اول زندگیتان باشد.
- تعداد ساعتی که به صورت هفتگی برای دوره وقت می‌گذارید.
- برداشتتان از Integrity براساس تعریف ارائه‌شده در مستند و ویدئوی «آشنایی با برنامه CS Internship».

سپس مصاحبه‌کننده، از مصاحبه‌شونده‌ می‌خواهد تعهد خود را طبق روز و ساعت دقیقی که در جلسه اعلام کرده است، برای کارآموزمنتور خود ارسال کند.

و در آخر با سوال «شما چه حیوانی هستید؟» و دریافت جواب از مصاحبه‌شونده جلسه را به پایان می‌رساند.

## آموزش‌دهنده‌ها

افرادی می‌توانند این مستند را آموزش دهند که پیش از این چنین مسئولیتی را به عهده داشته‌اند.

## نحوه آموزش

آموزش‌دهنده ابتدا باید اطمینان حاصل کند که فرد مورد نظر برای آموزش این مستند را مطالعه کرده است. در غیر اینصورت از او بخواهید که مستند را کامل مطالعه کند و سوالات خود را جمع‌آوری نماید. پس از اینکه فرد مورد نظر برای آموزش این مستند را مطالعه کرد، جلسه‌ای برای رفع سوالات و ابهامات او ترتیب داده و از اینکه این مستند را کامل متوجه شده است اطمینان حاصل کنید.

## واژه‌نامه

**اسپرینت (Sprint):** به مدت زمان هفت روزه مابین جلسات هفتگی تصمیم‌گیری عملیاتی یک اسپرینت گفته می‌شود.
