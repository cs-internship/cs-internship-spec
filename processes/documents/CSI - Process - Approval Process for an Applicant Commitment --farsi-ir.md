فرایند بررسی متن تعهد داوطلب ورود به برنامه CS Internship


| تاریخ این نسخه | 16/05/1401 | شماره این نسخه | 0.138 |     |     |
| --- | --- | --- | --- | --- | --- |
| عنوان مستند | فرایند بررسی متن تعهد داوطلب ورود به برنامه CS Internship |     |     |     |     |
| نام فایل | CSI - Process - Approval Process for an Applicant Commitment - Farsi.docx |     |     |     |     |
| توضیحات | این مستند فرآیند دریافت و بررسی متن تعهد داوطلب ورود به‌ برنامه CS Internship را بعد از زمان پایان یافتن جلسه مصاحبه تا اعلام پذیرش یا رد متن تعهد به او، به‌صورت قدم‌به‌قدم شرح می‌دهد. |     |     |     |     |

# مقدمه

هر داوطلب ورود به برنامه CS Internship، فردی است که در جلسه‌ای تحت عنوان «جلسه مصاحبه» شرکت کرده است. یکی از موضوعاتی که در جلسه مصاحبه از داوطلب خواسته می‌شود، نوشتن و ارسال «متن تعهد» به [کوردینیتور(Coordinator)](#بخش_واژه_نامه) خود است. **متن تعهد، شامل سه بند است** که محتوای آن در جلسه مصاحبه مشخص می‌شود. هر داوطلب پس از اتمام جلسه مصاحبه، حداکثر تا ۴۸ ساعت پس از پایان جلسه مصاحبه (زمان دقیق در جلسه مصاحبه اعلام می‌شود) فرصت دارد تا متن تعهد خود را ارسال کند. او برای نوشتن این متن، نیاز است به تمامی موضوعاتی که پیرامون شرایط ورود به دوره و محتوای متن تعهد که در جلسه مصاحبه مطرح شده است، با دقت فکر کند و آنها را ارزیابی کند. سپس، بعد از آگاه شدن به تصمیم خود برای ورود به دوره، متن تعهد خود را مطابق با اصول گفته شده بنویسد و به کوردینیتور خود ارسال کند.

کوردینیتور پس از دریافت متن تعهد از داوطلب ورود به برنامه، آن را به گروه مخصوص بررسی تعهد داوطلبان ورود به برنامه، [CS Internship – Interview Commitment Check](https://t.me/+qJmpfF0mdNE0NDNi)، ارسال می‌کند. این گروه شامل تمام منتورها، مصاحبه‌کنندگان و کوردینیتورهایی است که در جلسات مصاحبه حضور داشتند. متن تعهد توسط اعضای این گروه مورد مطالعه و بررسی قرار می‌گیرد. ممکن است پس از دریافت یا عدم ‌دریافت متن تعهد داوطلب، حالت‌های متفاوتی برای بررسی تعهد او پیش آید. **برای نهایی شدن نتیجه هر متن تعهد، از بین منتورها و مصاحبه‌کنندگان، ۵ نفر از منتورهای گروه باید نظر خود را اعلام کنند.** نتیجه بررسی متن تعهد مشخص می‌کند که آیا داوطلب ورود به برنامه می‌تواند به عنوان «اینترن» وارد یکی از دوره‌های برنامه CS Internship شود یا خیر.

در ادامه این مستند، ابتدا به معرفی کوتاهی از تاریخچه فرآیند بررسی تعهد و علت تغییر آن به فرآیند فعلی می‌پردازیم. سپس در قسمت جزئیات، تمام حالت‌های ممکن در فرآیند بررسی متن تعهد را شرح می‌دهیم. در نهایت در قسمت آموزش‌دهنده و نحوه آموزش به نکات مهمی که نیاز است در این فرآیند به آن‌ها توجه شود، پرداخته می‌شود.

همچنین در ادامه مستند برای سهولت مطالعه و جلوگیری از ایجاد جملات طولانی، به‌جای «برنامه CS Internship» از کلمه «برنامه» و به‌جای عبارت «داوطلب ورود به برنامه CS Internship» از واژه «داوطلب» استفاده می‌شود.

# مخاطب

دسته‌ی اول مخاطبان این مستند، کوردینیتورهایی هستند که قرار است فرآیند تایید تعهد داوطلب برای ورود به دوره را اجرا کنند. دسته دوم، منتورها و مصاحبه‌کنندگانی هستند که نیاز است نظر خود را در مورد متن تعهد داوطلب اعلام کنند. دسته‌ سوم، تمام افراد علاقمندی هستند که مایلند در مورد فرآیند تایید تعهد داوطلب ورود به برنامه بدانند.

# معرفی موضوع

از ابتدای شروع برنامه CS Internship از داوطلبان ورود به برنامه CS Internship خواسته می‌شد تا برای اعلام تعهد خود و نشان دادن مصمم بودن خود برای شروع دوره، متنی تحت عنوان «متن تعهد» برای منتور خود ارسال کنند. متن تعهد هر داوطلب باید در سه بند کلی تنظیم شود:

1. در بند اول نیاز است که اعلام کند برنامه CS Internship تا پایان دوره کارآموزی عملی الویت اول اوست.
2. در بند دوم میزان ساعتی که می‌تواند در طول هفته برای کارهای خواسته شده در برنامه صرف کند را مطرح می‌کند.
3. در بند سوم، اصل اینتگریتی را به زبان خود می‌نویسد.

لازم به ذکر است در ابتدای شروع دوره تا سال ۱۴۰۰ سطح بندی منتورها وجود نداشت و هر داوطلب تنها با یک منتور به صورت مستقیم در ارتباط بود. منتور هر داوطلب پس از دریافت این متن، آن را درگروه تلگرامی منتورها ارسال می‌کرد. برای تایید یا رد شدن متن تعهد هر داوطلب، نیاز بود تمامی منتورها، نظر خود را مبنی بر تایید یا رد متن تعهد اعلام کنند. پس از طی شدن این فرآیند، نتیجه به داوطلب اعلام می‌شد و در صورت پذیرفته شدن تعهد، تحت عنوان «اینترن» فعالیت خود را شروع می‌کرد. همچنین در صورت رد شدن تعهد، در گفت‌و‌گویی بین منتور و داوطلب، بازخوردهای لازم به داوطلب داده می‌شد. در صورتی که داوطلب مایل بود تا مجددا شرایط خود را بازنگری کند و متن جدیدی را ارسال کند، این فرصت به او داده می‌شد و در صورتی که شرایط او با شرایط فعالیت در دوره همخوان نبود، با او خداحافظی می‌شد.

با گذشت زمان، و افزایش تقاضا برای ورود به برنامه CS Internship، رسیدگی و بررسی محتوای متن تعهد به شیوه قبل امکان‌پذیر نبود. زیاد شدن تعداد منتورهای واجد شرایط برای بررسی متن تعهد باعث طولانی تر شدن زمان تایید تعهد می‌شد. همچنین آزاد بودن شیوه نگارش متن تعهد و تفاوت درک مصاحبه‌کننده و داوطلب از سه بند مطرح شده در جلسه مصاحبه، باعث نوشته شدن متون تعهد با میزان متفاوتی از شفافیت می‌شد. تفاوت دیدگاه بر سر شفافیت متن تعهد، بررسی آنها را بسیار چالش‌برانگیز می‌کرد. گاها نیاز بود چندین بار این متن بین داوطلب و منتور او رد و بدل شود تا از کیفیت لازم برای پذیرش برخوردار شود. برای انجام این کارها نیاز بود که منتورها حوصله و زمان زیادی برای آن صرف کنند.

بررسی این مشکلات باعث شد تا روند جدیدی برای بررسی متن تعهد داوطلبان ورود به دوره طراحی و اجرا شود. در روند جدید، همه داوطبان باید متن تعهد خود را حداکثر تا ۴۸ ساعت پس از پایان یافتن جلسه مصاحبه، به کوردینیتور خود ارسال کنند. این متن تعهد توسط کوردینیتور داوطلب به گروه بررسی تعهد،[CS Internship – Interview Commitment Check](https://t.me/+qJmpfF0mdNE0NDNi)، ارسال می‌شود. در این گروه نیاز است تنها منتورهای برنامه برای تایید یا رد آن نظر خود را اعلام کنند. در صورت رد شدن متن تعهد، کوردینیتور داوطلب از روی ظرفیت زمانی منتورها، منتوری را که حداقل نیم ساعت زمان اضافه داشته باشد انتخاب می‌کند. این منتور وظیفه دارد در طی یک جلسه نیم ساعته، مجموع بازخورد تمام منتورها درمورد متن تعهد را به داوطلب منتقل کند. با وجود پذیرفتن شدن متن تعهد، اگر متن از شفافیت لازم برخوردار نباشد، مجددا جلسه‌ای برای دادن بازخورد برنامه‌ریزی می‌شود. در این صورت نیاز است متن تعهد مجددی از سمت داوطلب ارسال شود تا در صورت تایید شدن، بتواند فعالیت خود را در دوره شروع کند. این فرآیند بسته به زمان ارسال متن تعهد و میزان شفافیت آن از سوی داوطلب در یک الی دو اسپرینت قابل انجام و قطعی شدن است.

بنا بر این در نسخه جدید از برنامه، **فرآیند رسیدگی و بررسی محتوای متن تعهد و قابل قبول یا رد بودن آن توسط منتورها و مصاحبه‌کنندگان جلسه مصاحبه انجام می‌شود**. همچنین این فرآیند کمک می‌کند تا فرآیند مصاحبه و پذیرش داوطلبان جدید برنامه دقیق‌تر و سریع‌تر برگزار شود. در ادامه این مستند، تمام مراحل بررسی متن تعهد از زمان دریافت آن از داوطلب تا زمان اعلام رد یا پذیرش تعهد به او شرح داده می‌شود.

# شرح جزئیات

مصاحبه‌کننده در جلسه مصاحبه، از داوطلب می‌خواهد تعهد خود را نهایتاً تا روز و ساعت مشخصی به کوردینیتور خود ارسال کند. برای مثال اگر جلسه مصاحبه برای ساعت ۲۱:۰۰ تا ۲۲:۰۰ روز یکشنبه تنظیم شده است، نیاز است مصاحبه‌کننده به صورت کاملاً شفاف و دقیق از داوطلب بخواهد تا متن تعهد خود را حداکثر تا قبل از ساعت ۲۲:۰۰ روز سه‌شنبه، به کوردینیتور خود ارسال کند.

پس از پایان یافتن مصاحبه تا تمام شدن بازه زمانی اعلام شده برای دریافت متن تعهد، دو حالت کلی پیش می‌آيد که در دو بخش بررسی می‌شوند:

**بخش اول:** داوطلب متن تعهدش را به کوردینیتور ارسال می‌کند.

1. **حالت اول:** داوطلب متن تعهد خود را ارسال می‌کند، ولی بعد از زمان اعلام شده در جلسه مصاحبه.
2. **حالت دوم:** داوطلب به موقع و قبل از زمان اعلام شده در جلسه مصاحبه متن تعهد خود را ارسال می‌کند.

**بخش دوم:** داوطلب متن تعهدش را به هر دلیلی به کوردینیتور ارسال نمی‌کند.

در ادامه به نحوه عملکرد کوردینیتور در هر کدام از حالت‌ها پرداخته می‌شود.

## بخش اول: داوطلب متن تعهدش را به کوردینیتور ارسال می‌کند

### حالت اول: تعهد خود را ارسال می‌کند، ولی بعد از زمان اعلام شده در جلسه مصاحبه

در این حالت، کوردینیتور بلافاصله «پیام اتمام بازه زمانی برای ارسال متن تعهد» را برای داوطلب ارسال می‌کند. همچنین بلافاصله در قسمت توضیحات تسکFinalize \[First Intern’s Name\] Commitment Statement شرح وضعیت تعهد داوطلب را یادداشت و آن را در حالت انجام شده (Done) قرار می‌دهد.

**پیام اتمام بازه زمانی برای ارسال متن تعهد**

سلام،

امیدارم که حالت خوب باشه.

قرار بود طی 48 ساعت تعهدت رو بنویسی و برای من بفرستی مگر اینکه از ورود به دوره منصرف شده باشی.

طبق پروتکلی که داریم، با توجه به اینکه پیامی برای من نفرستادی من وضعیت شما رو در مصاحبه به «منصرف شده» تغییر دادم و از لیست ورود به دوره حذف کردم.

اما اگر مجددا تقاضای ورود به برنامه داری، تا فردا ساعت 9 شب بهم اعلام کن تا مجدد شما رو وارد صف کنم.

خیلی خوشحال شدم از آشناییت و امیدوارم هرجا که هستی موفق باشی و به اهدافی که برای خودت انتخاب کردی برسی.

### حالت دوم: داوطلب طبق قرار مشخص شده، تعهد خود را به کوردینیتور خود ارسال می‌کند

در این حالت کوردینیتور بلافاصله، تعهد داوطلب را در گروه [CS Internship – Interview Commitment Check](https://t.me/+qJmpfF0mdNE0NDNi)، ارسال می‌کند. کوردینیتور طی ۲۴ ساعت بعد از دریافت تعهد، باید تکلیف تعهد داوطلب را از طریق ۵ نفر از بین ۵ منتور و ۲ مصاحبه‌کننده نهایی کند. منظور از نهایی‌سازی یعنی حداقل ۵ نفر از بین ۵ منتور و ۲ مصاحبه‌کننده نظر خود را نسبت به متن تعهد اعلام کنند.

پس از اعلام نظر نهایی توسط ۵ نفر، دو حالت مختلف پیش می‌آید:

#### شرایط اول: متن تعهد داوطلب توسط هر ۵ نفر، تایید شده است

در این صورت کوردینیتور بلافاصله بعد از تایید شدن متن تعهد داوطلب، قبول شدن تعهد را به داوطلب خبر می‌دهد. همچنین، بلافاصله سند «[شرایط و تعهدات برنامه CS Internship](https://mehransystems.sharepoint.com/:w:/s/CSInternship/ERgoUpUG8olElV9v3yRhVcABnJcCbE5r2H48biLDOiLgcg?e=O98yn6)» را در قالب فایل Word و از جانب برنامه برای داوطلب ارسال می‌کند. از داوطلب می‌خواهد تا سند ارسال‌شده از سمت برنامه را به دقت مطالعه کند. در صورتی که داوطلب موارد نوشته‌شده در متن سند ارسال شده را قبول نداشت و آن‌ها را رد کرد، کوردینیتور بلافاصله بعد از دریافت جواب رد، به او اطلاع می‌دهد که امکان ورود به برنامه را ندارد. همچنین در قسمت توضیحات تسکFinalize \[First Intern’s Name\] Commitment Statement شرح وضیعت تعهد داوطلب را مطابق تصویر۱ یادداشت می‌کند و وضعیت تسک را در حالت انجام شده قرار می‌دهد.

در صورتی که داوطلب ورود به برنامه، متن سند ارسال شده از سمت برنامه را به دقت مطالعه کرد و موارد گفته شده در آن را کاملا قبول داشت، کوردینیتور کارهای زیر را به ترتیب اجرا می‌کند:

1. داوطلب را به گروه تلگرامی CS – Crystalline Society اضافه می‌کند.
2. داوطلب را راهنمایی می‌کند که در قسمت توضیحات رونوشت متن تعهد برنامه، که با عنوان «تعهد شما» مشخص شده است، بنویسد: «سند تعهد ارسال شده از سمت برنامه CS Internship را کلمه‌به‌کلمه مطالعه کردم و همه آن‌ها را قبول دارم».
3. سپس در همین قسمت، متن تعهد نهایی شده خود را با عنوان **«_متن تعهد نهایی شده {نام داوطلب}»_** اضافه کند.کوردینیتور نیاز است تاکید کند که داوطلب به‌جز موارد خواسته شده برای اضافه کردن به سند، به هیچ عنوان جملات متن تعهد نهایی شده خود (آخرین متنی که به تایید هر ۵ مننتور و مصاحبه‌کننده رسیده است) و جملات نوشته شده در سند را (به جز موارد خواسته شده) تغییر ندهد.
4. به داوطلب اطلاع دهد که پس از دریافت سند [«شرایط و تعهدات برنامه CS Internship»](https://mehransystems.sharepoint.com/:w:/s/CSInternship/ERgoUpUG8olElV9v3yRhVcABnJcCbE5r2H48biLDOiLgcg?e=BGvOey)، تنها ۲۴ ساعت فرصت دارد تا آن را متناسب با متن تعهد قبول شده خود تکمیل کند و در گروه تلگرامی به نام CS - Crystalline Society ارسال کند.

پس از ارسال سند تعهد برنامه CS Internship از سوی کوردینیتور، دو حالت پیش می‌آید:

**وضعیت اول:** داوطلب در بازه زمانی مشخص شده پیام خود را در گروه CS - Crystalline Society ارسال می‌کند. در این صورت، کوردینیتور بلافاصله از قسمت [فیچرهای مربوط به تیم عملیاتی](https://dev.azure.com/cs-internship/CS%20Internship%20Program/_backlogs/backlog/Operations%20Team/Features)، فیچر «Entrance Interviews» را که مربوط به فرآیند مصاحبه‌ها است را پیدا و باز می‌کند. با باز کردن این فیچر، بک‌لاگ مربوط به مصاحبه داوطلب مورد نظر را پیدا می‌کند. در بک‌لاگ این مصاحبه، مطابق تصویر۱، دو تسک با نام‌های زیر ایجاد شده‌است:

- Finalize \[First Intern’s Name\] Commitment Statement
- Finalize \[Second Intern’s Name\] Commitment Statement

در این عنواین باید به جای عبارت \[First Intern’s Name\] یا \[Second Intern’s Name\] نام داوطلبان مورد نظر به زبان انگلیسی نوشته ‌شده شود.
![image](https://github.com/Marirood/cs-internship-spec/assets/20124384/e707f9ca-7cbd-430a-b026-022f9183ba85)


تصویر۱

کوردینیتور با کلیک بر روی تسک مربوط به داوطلب مورد نظر، تصویری مانند تصویر ۲ را می‌بیند. در این مرحله، ابتدا وضعیت داوطلب را در قسمت گفت‌وگو یا Discussion، که با فلش شمارة ۱ مشخص شده است، یادداشت می‌کند. سپس وضعیت (State) آن را روی حالت Done به معنی «انجام شده»، قرار می‌دهد. بعد از این مراحل، تنظیمات انجام شده را با زدن دکمه آبی‌رنگ Save & Close ذخیره می‌کند.

پس از طی شدن این مراحل، کوردینیتور می‌تواند کارهای مربوط به آنبوردکردن داوطلب را به عنوان «اینترن» جدید برنامه CS Internship شروع کند. کوردینیتور می‌تواند برای اطلاع از نحوة آنبوردکردن اینترن جدید برنامه، مستند [«راهنمایی و نظارت بر فعالیت اینترن‌ها در روند کارآموزی در برنامه CS Internship»](https://mehransystems.sharepoint.com/:b:/s/CSInternship/EVjJ__buNOFPupYWplyHm1gBAuXVkXZlXYKDomg3QO7y6Q?e=VzMxnI) را مطالعه کند.

![image](https://github.com/Marirood/cs-internship-spec/assets/20124384/a73b69db-7431-4916-ad4f-a84228ebbc5c)

تصویر۲

**وضعیت دوم:** درصورتی که کارآموز بعد از ۲۴ ساعت اعلام شده، سند تعهد برنامه را با تغییرات خواسته شده، در گروه CS - Crystalline Society ارسال کند یا اصلا ارسال نکند کوردینیتور بلافاصله، «متن اعلام اتمام بازه زمانی برای ارسال سند تعهد در گروه CS – Crystalline Society» رو برای داوطلب ارسال می‌کند:

**متن اعلام اتمام بازه زمانی برای ارسال سند تعهد در گروه CS – Crystalline Society**

سلام،

امیدوارم که حالت خوب باشه.

قرار بود در صورتی که از ادامه دادن در برنامه منصرف نشده باشی، طی ۲۴ ساعت سند ارسال شده از سمت برنامه CS Internship رو تکمیل و در گروه [_CS - Crystalline Society_](https://web.telegram.org/k/#-1153017302) بفرستی.

طبق قراری که با هم گذاشته بودیم، باتوجه به اینکه این سند رو ارسال نکردی، من وضعیت شما رو «انصراف داده شده» در نظر می‌گیرم. همچنین از لیست صف دوره هم حذف می‌کنم. اما اگر مجددا تقاضای ورود به برنامه رو داشته باشی، تا فردا ساعت ۲۱:۰۰ به من اطلاع بده تا مجددا شما رو وارد صف کنم.

خیلی خوشحالم شدم از آشناییت و امیداورم که هر جا هستی موفق باشی و به اهدافی که برای خودت انتخاب کردی برسی.

کوردینیتور همچنین با مراجعه به بک‌لاگ داوطلب، در قسمت توضیحات تسکFinalize \[First Intern’s Name\] Commitment Statement شرح وضعیت متن تعهد داوطلب را یادداشت می‌کند. همچنین وضعیت تسک را به حالت انجام شده (Done) قرار می‌دهد.

#### شرایط دوم: متن تعهد داوطلب توسط همه ۵ نفر تایید نشده است

در این حالت کوردینیتور بلافاصله پس از دریافت بازخورد ۵ نفر از منتورها و مصاحبه‌کنندگان مبنی بر عدم تایید تعهد، این خبر را به داوطلب می‌دهد. همچنین به او می‌گوید که یک منتور برای بازخورد دادن درمورد چرایی قبول نشدن متن تعهد با او تماس می‌گیرد و بازخوردها را به او منتقل می‌کند. سپس به سراغ بک‌لاگ مصاحبه رفته و تسک Check Commitment در بک‌لاگ داوطلب را که در تصویر ۳ مشخص شده را پیدا می‌کند.

![image](https://github.com/Marirood/cs-internship-spec/assets/20124384/712b7edc-e4b3-4d7d-8e32-b4debee270c4)





تصویر ۳

کوردینیتور از روی ظرفیت زمانی منتورها، تسک Check Commitment را به منتوری که در این اسپرینت حداقل به اندازه نیم ساعت ظرفیت داشته باشد، اساین می‌کند. منظور از اساین کردن تسک این است که مطابق تصویر ۴، نام انجام‌دهنده تسک را از قسمت Unassigned به نام منتور تغییر می‌دهد. همچنین Iteration را روی شماره اسپرینت عملیاتی جاری تنظیم می‌کند. در صورتی که هیچ منتوری در اسپرینت عملیاتی جاری، نیم ساعت زمان خالی نداشته باشد، این تسک را به یک منتور در اسپرینت بعد اساین می‌کند. سپس کوردینیتور، از منتوری که این تسک به او واگذار شده است، می‌خواهد تا طی ۲۴ ساعت با اینترن در مورد تعهدش صحبت کند و تمام بازخوردهای لازم را به او انتقال دهد. کوردینیتور باید مطابق تصویر۴، مجموعه‌ کامل نظرات و بازخوردهای منتورها و مصاحبه‌کنندگان را در مورد تعهد داوطلب را در قسمت گفت‌وگوی تسک Check Commitment که با فلش شماره۲ مشخص شده‌است بنویسد. در نهایت بعد از اتمام تنظیمات مورد نظر، با زدن دکمه آبی‌رنگ Save & Close تنظیمات را بر روی تسک ذخیره می‌کند.

![image](https://github.com/Marirood/cs-internship-spec/assets/20124384/d7fc3c26-cb06-41a0-b56f-98a05c479393)

تصویر۴

در مرحله بعد، کوردینیتور زمان جلسه بازخورد را با داوطلب و منتور هماهنگ می‌کند و آن‌ را در تقویم (Calendar) ثبت می‌کند. منتور مورد نظر ۲۴ ساعت زمان دارد، با داوطلب صحبت کند. منتور، بعد از صحبت‌کردن با داوطلب و انتقال همه بازخوردهای لازم، وضعیت تسکCheck Commitment را در حالت انجام شده قرار می‌دهد. در صورتی که طبق گفت‌و‌گوی انجام شده، داوطلب مصمم باشد که متن تعهد مجددی ارسال کند، ۲۴ ساعت زمان دارد که این متن را بنویسد و به کوردینیتور خود ارسال کند. همچنین منتور این تصمیم داوطلب را در گروه [CS Internship – Interview Commitment Check](https://t.me/+qJmpfF0mdNE0NDNi) به کوردینیتور اعلام می‌کند.

در این حالت نیز دو وضعیت پیش خواهد آمد:

**وضعیت اول: داوطلب تصمیم می‌گیرد تعهد دوم را ارسال نکند.**

در این شرایط، منتور بلافاصله نتیجه را به کوردینیتور اطلاع می‌دهد و کوردینیتور بلافاصله در قسمت توضیحات تسک Finalize \[First Intern’s Name\] Commitment Statement، شرح وضعیت تعهد داوطلب را می‌نویسد و تسک را در وضعیت انجام شده قرار می‌دهد.

**وضیعت دوم: داوطلب تصمیم می‌گیرد تعهد دوم را ارسال کند.**

در این شرایط، منتور روز و ساعت مشخصی را برای ارسال تعهد داوطلب درنظر می‌گیرد و این زمان را به داوطلب اعلام می‌کند. منتور بلافاصله نتیجه گفت‌و‌گو و زمان ارسال تعهد جدید را به کوردینیتور اطلاع می‌دهد. برای بررسی‌کردن متن تعهد جدید، کوردینیتور دوباره همه فرآیند بررسی تعهد را از ابتدا برای متن تعهد جدید تکرار می‌کند.

## بخش دوم: داوطلب متن تعهد خود را به هر دلیلی به کوردینیتور خود ارسال نمی‌کند

در این حالت کوردینیتور بعد از پایان مهلت مقررشده برای دریافت متن تعهد، «[پیام اتمام بازه زمانی برای ارسال متن تعهد](#_پیام_اتمام_بازه)» را برای داوطلب مورد نظر ارسال می‌کند. همچنین در قسمت توضیحات تسک Finalize \[First Intern’s Name\] Commitment Statement، شرح وضعیت تعهد داوطلب را یادداشت می‌کند و وضعیت تسک را در حالت انجام شده قرار می‌دهد.

# آموزش‌دهنده‌ها

این مستند توسط کارآموزمنتورها، کاندیدمنتورها و منتورهایی که قبلا در جلسه مصاحبه شرکت کرده‌اند، می‌تواند آموزش داده شود.

# نحوه آموزش

آموزش‌دهنده این مستند، باید ابتدا اطمینان حاصل کند که کارآموزمنتوری که باید فرآیند تعهد را اجرا کند، این مستند را با دقت مطالعه کرده‌است. آموزش‌دهنده می‌تواند با پرسیدن سوال‌هایی از نحوة انجام شدن این فرآیند و توضیح خواستن از کارآموزمنتور، از کیفیت مطالعه این مستند مطمئن شود.

نکاتی که آموزش‌دهنده در آموزش این مستند باید حتما به آن‌ها اشاره کند شامل موارد زیر می‌شود:

1. آموزش‌دهنده برای اینکه کوردینیتور از اهمیت نقش مصاحبه‌کنندگان برای نظر دادن در مورد متن تعهد داوطلب خبردار باشد، نیاز است که خودش قبلا مستند مربوط به «[فرایند هماهنگی جلسه مصاحبه در برنامه CS Internship](https://mehransystems.sharepoint.com/sites/CSInternship/MentorDocs/Processes/Mentoring%20Assistant%20Processes/CSI%20-%20Process%20-%20Interview%20Coordination%20Process%20-%20Farsi.pdf)» را مطالعه کرده باشد. در این مستند به صورت مختصر به نقش هر کدام از افراد و کارهایی که در جلسه مصاحبه انجام می‌دهند اشاره شده است.
2. آموزش‌دهنده لازم است یادآوری کند مصاحبه‌کنندگان، افرادی هستند که تمام موارد لازم برای نوشتن متن تعهد را به داوطلب ورود به برنامه منتقل می‌کنند. بنا بر این، این افراد اطلاعات دقیق‌تری از نحوه حضور داوطلب در جلسه مصاحبه دارند. برای مثال از روی نحوه تعامل داوطلب با مصاحبه‌کنندگان می‌دانند که آیا با دقت به مطالب گفته شده در جلسه مصاحبه گوش داده‌اند یا نه. همچنین می‌توانند با بررسی متن تعهد داوطلب، اطلاعات دیگری از تطابق حرف‌های گفته شده و موارد نوشته شده در متن تعهد بدست آورند. این موارد می‌تواند در تایید یا رد کردن متن تعهد داوطلب یا بازخوردهایی که نیاز است به داوطلب منتقل شود، در اختیار سایر منتورها قرار دهد. بنابراین نیاز است که جز کسانی باشند که در راستای تایید یا رد متن داوطلب نظر می‌دهند.
3. همچنین منتورهای برنامه، افرادی هستند که به فرآیندها، مکانیزم‌ها و سیاست‌های دوره تسلط دارند. این افراد می‌توانند با مطالعه متن تعهد داوطلب و تطبیق آن با شرایط برنامه، به نکاتی که نیاز است در فرآیند پذیرفته یا رد شدن متن تعهد داوطلب تاثیر بگذارند دقت کنند و نظر دهند.
4. آموزش‌دهنده همچنین باید به اهمیت تک‌تک کلمات استفاده شده در متن تعهد اشاره کند. در صورتی که کوردینیتور با ریزبینی نظرات ۵ نفر مواجه شد، به عنوان سخت‌گیری بیش از حد از سوی منتورها و مصاحبه کنندگان قلمداد نکند. منتورهای مختلف ویژگی‌های مختلف و دیدگاه‌های مختلفی دارند و هر کدام از دیدگاه خود متن را بررسی می‌کنند و نظر می‌دهند. **ممکن است از بیرون اینطور برسد که یک منتور حساسیت بیشتر و دیگری حساسیت کمتری روی موارد خاصی دارد. کارآموز منتور باید آگاه باشد اینکه منتوری حساسیت زیادی دارد به معنی سخت‌گیری بی‌مورد نیست و صرفا نتیجه بررسی تعهد از دید این منتور است.** در این مرحله نیاز است متوجه شویم که آیا داوطلب واقعا از موارد خواسته شده در متن تعهد مطمئن است یا نه. اگر کلمه‌ای معنایی مخالف موارد خواسته شده در جلسه مصاحبه را منتقل کند، نیاز است به داوطلب بازخورد داده شود. همچنین اگر مبهم و نادقیق نوشته شده باشد، متن تعهد رد می‌شود. در این موارد نیاز است تا مطابق فرآیند توضیح داده شده، یک منتور، داوطلب را از کیفیت متن تعهد و رد یا پذیرفته شدن آن آگاه کند.
5. آموزش‌دهنده یادآوری می‌کند که **وظیفه انتقال مطلب مجموع بازخوردهای ۵ نفر در راستای تایید یا رد شدن متن تعهد داوطلب، بر عهده یک «منتور» است وکوردینیتور وظیفه‌ای جز هماهنگی زمان این گفت‌و‌گو ندارد.** منتور مشخص شده برای انتقال فیدبک می‌تواند پیش از انجام این گفت‌وگو، اطلاعاتی را از نحوه تعامل داوطلب در جلسه مصاحبه و توجه به کلمات استفاده شده در متن‌ تعهد او بدست آورد.

# واژه‌نامه

**متن تعهد:** متنی که هر مصاحبه‌شونده، تا ۴۸ ساعت بعد از پایان یافتن جلسه مصاحبه می‌نویسد و به کوردینیتورخود ارسال می‌کند. در این متن به صورت مشخص باید به سه مورد اشاره شود: متعهد می‌شود که تا پایان دوره کارآموزی عملی برنامه CS Internship الویت اول او باشد. مقدار X ساعت (عدد دقیق و بدون حداقل، حداکثر یا کلمات مبهم دیگر) در هفته را صرف فعالیت‌های خواسته شده در برنامه می‌کند. و نهایتا بندهای سه‌گانه اینتگریتی را با توجه توضیحات ویدئو و مستند آشنایی با برنامه و نکات مطرح شده در جلسه مصاحبه، به زبان خود بیان کند.

**کوردینیتور(Coordinator):** به نقشی که تمام امورات و کارهایی از جنس هماهنگی های مربوط به اینترن را انجام می دهد،Coordinator گفته می شود؛ کارهایی از قبیل هماهنگ کردن جلسات، انجام اطلاع رسانی ها، تحویل فایل استپ و دریافت گزارشات، به روز نگه داشتن پروفایل اینترن و ...


|
