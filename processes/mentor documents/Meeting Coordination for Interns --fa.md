# نحوه‌ی هماهنگی جلسات برای اینترن‌ها - داکیومنت برای اینترن‌ها

## مقدمه

هر اینترن پس از ورود به برنامه CS Internship لازم است در جلسات مختلفی شرکت کند. در این مستند انواع این جلسات، دستورکار و نحوه شرکت در این جلسات توضیح داده می‌شود. 

## مخاطب

این مستند به منظور آگاه‌سازی تمامی اینترن‌های برنامه CS Internship از روند شرکت در جلسات برنامه تهیه شده است. مخاطبان اصلی این مستند اینترن‌هایی هستند که به تازگی وارد برنامه شده‌اند و می‌خواهند با نحوه هماهنگی و شرکت در جلسات آشنا شوند.

## معرفی موضوع

اینترن‌ها در برنامه CS Internship لازم است به صورت مرتب در جلساتی شرکت نمایند تا روند فعالیت آن‌ها در دوره توسط منتورهای فنی بررسی شود. این مستند به منظور توضیح انواع جلسات موجود در برنامه CS Internship، نحوه هماهنگی و شرکت در آن‌ها تدوین شده است.

## شرح جزئیات

به صورت کلی دو نوع جلسه برای اینترن‌های تازه‌وارد در دوره CS Internship وجود دارد که در ادامه معرفی می‌شوند. دوره CS Internship شامل 2 مسیر کلی فنی و مهارت‌های نرم است که بابت هر مسیر جلساتی به صورت منظم برگزار می‌شود. در مسیر فنی، جلسات هفتگی فنی وجود دارد که توسط منتورهای فنی و به صورت هفتگی در زمان‌های ثابتی برگزار می‌شود و در مسیر مهارت‌های نرم، جلسات کارگاه‌های مربی‌گری به صورت فیلم ضبط شده در استپ‌های مختلف دوره‌ها ارائه شده‌اند. اینترن‌ها لازم است برای این ویدئوها، در جلسات کارگاه‌ها شرکت کنند.

## جلسات فنی

این جلسات توسط منتورهای فتی هر یک از دوره‌های CS Internship در زمان‌های ثابتی در هر هفته برگزار می‌شود که لیست این زمان‌ها در گروه CS Internship - Coordination در ساب گروه Meeting در تلگرام به صورت پین شده وجود دارد. در دوره CS Internship به منتورهایی که جلسات فنی برگزار می‌کنند، اصطلاحاً منتورفنی می‌گویند. اینترن‌هایی که در برنامه حضور دارند به ازای حداقل هر 25 ساعت فعالیت در دوره گزارشی را برای کوردینیتور خود ارسال نموده و هم‌چنین در اسپرینت آتی برای خود جلسه ست می‌کنند. در بخش‌های بعدی نحوه ست کردن این جلسات توضیح داده شده است.
در این جلسات که با حضور حداکثر 4 اینترن و یک منتورفنی برگزار می‌شود، منتور گزارش اینترن‌ها را بررسی می‌کند و پست‌های که در این 25 ساعت فعالیت در شبکه‌های اجتماعی ثبت کرده‌اند یا برنامه‌هایی که با توجه به تسک‌ها نوشته‌اند، بررسی می‌کند و منتور به سؤالات فنی اینترن‌ها در مورد مباحثی که مطالعه کرده‌اند یا چالش‌هایی که با آن‌ها روبروست، پاسخ می‌دهد. همچنین در این جلسات منتورفنی از میزان ساعت مطالعه و میزان رضایت خود از پیشرفتتان اطلاع حاصل پیدا می‌کند.


## جلسات کارگاه‌های ارتباطات/مربی‌گری

در کنار مباحث فنی تمرکز اصلی دوره CS Internship روی تربیت و آمادگی اینترن‌ها برای ورود به بازار کار قرار دارد. لازمه اصلی این امر تسلط و کسب مهارت‌های نرم برای هر اینترن است. در همین راستا در دوره CS Internship ویدیوهایی وجود دارد که در هر استپ اینترن‌ها 2 ویدیو از این مجموعه را تماشا کرده و گزارشی را بر مبنای تمپلیت موجود برای نوشتن گزارش، آماده و برای کوردینیتور خود ارسال می‎کنند. سپس برای اسپرینت بعد جلسه‌ای ست می‌نمایند. به جلساتی که در مورد تماشای ویدیو‌ها برگزار می‌شود، «کارگاه‌های ارتباطات/مربی‌گری» می‌گویند. این جلسات در برنامه‌ی ماکروسافت تیمز به صورت **تصویری** و حداکثر به مدت نیم ساعت برگزار می‌شوند. در این جلسات دو منتور یا کاندید منتور و حداکثر 4 اینترن حضور دارند و اینترن‌ها در مورد مشاهدات و تجارب خود از ویدیویی که مشاهده کرده‌اند، صحبت می‌کنند. 

## نحوه هماهنگی جلسات 

نحوه ست کردن هر دو این جلسات فنی و کارگاه‌های مربی‌گری بسیار به یکدیگر شباهت دارد. برای اطلاع از نحوه هماهنگی جلسات یک فیلم آموزشی آماده شده است که می‌توانید از این [لینک](https://youtu.be/pRCOpFa5XlI?si=DOsvRpgvQCDFQwiH) آن را مشاهده نمائید و یا توضبحات بولت‌پوینی این ویدیو را در ادامه مطالعه نمائید. 

برای ست کردن جلسات شما باید به بورد اژر(Azure) دسترسی داشته باشید، در صورتی که این دسترسی برای شما وجود ندارد لطفاً از کوردینیتور خود پیگیری نمائید.

## مقدمه و معرفی ابزار Azure Board

برنامه‌ی Azure Board یک ابزار قدرتمند برای مدیریت پروژه‌ها و تسک‌ها است که توسط تیم‌های مختلف، از جمله تیم CS Internship، مورد استفاده قرار می‌گیرد. این ابزار به کاربران اجازه می‌دهد تا به‌صورت دقیق و منظم کارهای خود را برنامه‌ریزی کنند، جلسات فنی و کارگاه‌ها را تنظیم نمایند و پیشرفت خود را پیگیری کنند.
در برنامه CS Internship، Azure Board برای مدیریت طیف گسترده‌ای از کارها استفاده می‌شود که به عنوان نمونه می‌توان به موارد زیر اشاره کرد:


&nbsp;&nbsp;&nbsp;&nbsp;• جلسات فنی: جلساتی که در آن منتورهای فنی به بررسی و آموزش مسائل تخصصی مرتبط با دوره‌های آموزشی می‌پردازند.

&nbsp;&nbsp;&nbsp;&nbsp;• کارگاه‌ها: جلساتی که در آن مهارت‌های نرم یا مدیریتی مانند ارتباطات یا کوچینگ آموزش داده می‌شود.

&nbsp;&nbsp;&nbsp;&nbsp;• مصاحبه‌ها و ارزیابی‌ها: برای اینترن‌های جدید یا ارزیابی عملکرد آن‌ها.



## چرا از Azure Board استفاده می‌کنیم؟

پیش از استفاده از Azure Board، هماهنگی جلسات فنی و کارگاه‌ها به‌صورت دستی و از طریق پیام‌رسانی در گروه‌های مختلف انجام می‌شد. این فرآیند زمان‌بر بود و احتمال بروز خطا در آن وجود داشت. با استفاده از Azure Board، اینترن‌ها اکنون قادر هستند به‌صورت مستقل جلسات خود را تنظیم کنند. این تغییر مزایای زیر را به همراه داشته است:


&nbsp;&nbsp;&nbsp;&nbsp;• سرعت و دقت بیشتر در هماهنگی جلسات.

&nbsp;&nbsp;&nbsp;&nbsp;• امکان مدیریت مستقیم تسک‌ها توسط اینترن‌ها.

&nbsp;&nbsp;&nbsp;&nbsp;• افزایش شفافیت در فرآیندها.



## دسترسی به Azure Board

دسترسی لازم به Azure Board از طریق ایمیل Outlook شما فراهم شده است. لینکی که برایتان ارسال شده است، شما را مستقیماً به صفحه‌ی مربوط به برنامه CS Internship هدایت می‌کند. با کلیک بر روی این [لینک](https://dev.azure.com/cs-internship)، وارد محیط Azure Board خواهید شد.

![image](https://github.com/user-attachments/assets/186d0769-2503-4445-ac7c-9a7acac8ba64)



## ساختار کلی Azure Board

پس از ورود به Azure Board، صفحه‌ای شامل چندین ستون مشاهده خواهید کرد. هر ستون نشان‌دهنده وضعیت یک تسک است:


&nbsp;&nbsp;&nbsp;&nbsp;• To Do: تسک‌هایی که هنوز شروع نشده‌اند.

&nbsp;&nbsp;&nbsp;&nbsp;• In Progress: تسک‌هایی که در حال انجام هستند.

&nbsp;&nbsp;&nbsp;&nbsp;• Done: تسک‌هایی که تکمیل شده‌اند.

![image](https://github.com/user-attachments/assets/39e32352-8b18-4a55-821d-ee63bf91f816)


هر تسک (Task) معمولاً بخشی از یک Backlog است. Backlog مجموعه‌ای از تسک‌های مرتبط با یک هدف خاص است. برای مثال، یک Backlog ممکن است شامل تمامی تسک‌های مربوط به جلسات فنی یک هفته باشد.



## اسپرینت (Sprint) چیست؟

در سیستم Azure Board، کارها در بازه‌های زمانی مشخصی به نام اسپرینت (Sprint) برنامه‌ریزی می‌شوند. در سی‌اس اینترنشیپ اسپرینت‌ها به صورت یک هفته‌ای تعریف شده‌اند و تمامی تسک‌هایی که باید در آن هفته انجام شوند، در اسپرینت مربوطه قرار می‌گیرند.

برای مثال:

&nbsp;&nbsp;&nbsp;&nbsp;• اگر اسپرینت ۲۴۰ از تاریخ ۲ جولای تا ۸ جولای باشد، تمامی کارهایی که باید در این بازه زمانی انجام شوند، در این اسپرینت قرار دارند.

اینترن‌ها باید اطمینان حاصل کنند که جلساتی که برای خود تنظیم می‌کنند، در اسپرینت جاری قرار داشته باشند.



## فیلتر کردن Backlogs

برای نمایش فقط Backlogهای مربوط به جلسات فنی یا کارگاه‌ها، می‌توانید از قابلیت فیلتر کردن استفاده کنید:

۱. روی گزینه فیلتر کلیک کنید.
۲. انتخاب کنید که فقط Backlogهای مربوط به "Technical Sessions" (جلسات فنی) یا "Mentorship Workshops" (کارگاه‌ها) نمایش داده شوند.

این قابلیت کمک می‌کند تا سریع‌تر بتوانید جلسات مورد نظر خود را پیدا کنید.



## نحوه‌ی ست کردن جلسه‌ی فنی و کارگاه‌ها در Azure Board

ابتدا به آدرس dev.azure.com/cs-internship/ مراجعه کرده و روی کارت CS Internship Program کلیک نمائید، سپس از نوار سمت راست Boards و بعد Backlogs را انتخاب نمائید تا بک‌لاگ‌های مربوط به برنامه برای شما نمایش داده شود. 
در این قسمت شما تنها با دو بک‌لاگ Technical Sessions و Mentorship Workshops کار خواهید داشت. بسته به نوع جلسه، بک‌لاگ مورد نظر را باز کرده و سپس با توجه به بازه زمانی اسپرینت آتی بک‌لاگ با شماره اسپرینت مورد نظر را باز نمایئد. در این قسمت با توجه به نوع جلسه، روز و ساعت برگزاری آن، یک جلسه را انتخاب کرده و تسک مربوطه را باز نمائید. در این قسمت با توجه به الگوی نوشته شده در بخش توضیحات تسک اطلاعات خود را وارد نموده و سپس گزارش خود را الصاق نمائید. البته نحوه ست کردن جسات روی بورد آژر در مستند دیگری به طور مفصل شرح داده خواهد شد که در صورت لزوم می‌توانید به آن مراجعه نمائید.



### بک‌لاگ خام (Raw Backlog)

گاهی اوقات ممکن است با یک بک‌لاگ خام مواجه شوید. بک‌لاگ خام یعنی هنوز هیچ جلسه‌ای برای آن رزرو نشده است و شما باید اولین نفری باشید که اطلاعات جلسه را وارد می‌کنید.

#### نحوه‌ی کار با بک‌لاگ خام:

۱. بک‌لاگ خام را باز کنید.
۲. اطلاعات جلسه مورد نظر خود را طبق الگوی مشخص وارد کنید (نام دوره، شماره فیلم یا موضوع).
۳. سپس مانند مراحل قبلی، اطلاعات خود را وارد کرده و گزارش هفتگی خود را آپلود کنید.
4. حالا سایر اینترن‌ها نیز می‌توانند به این بک‌لاگ اضافه شوند.



### مشکلات احتمالی و راه‌حل‌ها

در حین کار با Azure Board ممکن است با برخی مشکلات روبرو شوید. در اینجا چند مشکل رایج و راه‌حل‌های آن‌ها آورده شده است:

۱. مشکل لود نشدن تسک‌ها:
   
   &nbsp;&nbsp;&nbsp;&nbsp;• گاهی اوقات ممکن است تسک‌ها به درستی لود نشوند یا نمایش داده نشوند. این مشکل ممکن است ناشی از باگ‌های Azure باشد.
   
   &nbsp;&nbsp;&nbsp;&nbsp;• برای حل این مشکل، یک بار اسپرینت جاری را تغییر دهید (به اسپرینت قبل یا بعد بروید) و دوباره برگردید تا تسک‌ها لود شوند.

۲. استفاده از UI قدیمی Azure Board:
   
   &nbsp;&nbsp;&nbsp;&nbsp;• اگر ظاهر Azure Board شما با چیزی که توضیح داده شده متفاوت است، ممکن است از نسخه قدیمی UI استفاده کنید.
   
#### برای تغییر به نسخه جدید UI:

۱. روی آیکون آدمک در بالای صفحه کلیک کنید.
۲. گزینه‌ی Preview Features را انتخاب کرده و تیک گزینه‌ی "New Board Hub" را بزنید.
۳. صفحه ریلود خواهد شد و UI جدید فعال می‌شود.



### نکات پایانی


&nbsp;&nbsp;&nbsp;&nbsp;• همیشه قبل از ثبت نام در یک جلسه، مطمئن شوید که ظرفیت خالی وجود دارد.

&nbsp;&nbsp;&nbsp;&nbsp;• گزارش هفتگی خود را حتماً قبل از جلسه آپلود کنید تا منتور بتواند آن را بررسی کند.

&nbsp;&nbsp;&nbsp;&nbsp;• اگر سوال یا ابهامی داشتید، حتماً در گروه CS Internship Coordinator مطرح کنید تا پاسخ داده شود.

با رعایت این نکات و استفاده صحیح از Azure Board، شما می‌توانید بدون هیچ مشکلی جلسات فنی و کارگاه‌های خود را تنظیم کرده و از برنامه CS Internship بیشترین بهره را ببرید.

# نحوه شرکت در جلسات فنی

جلسات فنی در نرم‌افزار تیمز برگزار می‌شود، برای شرکت در این جلسات کافیست تا دقایقی قبل از شروع جلسه گروه کوردینیشن را چک کنید، منتورفنی مسئول برگزاری جلسه لینک این جلسه را در این گروه ارسال می‌کند و از این طریق می‌توانید وارد جلسه شوید، لطفاً پیش از ساعت شروع جلسه این گروه را چک نمائید تا بتوانید به موقع وارد جلسه شوید. به طور معمول نیاز است تا در زمانی که گزارش شما بررسی می‌شود، صفحه سیستم خود را share کنید و گزارش، پست‌ها و کدهای خود را به منتورفنی نشان دهید. پس این مورد را در نظر داشته باشید که بهتر است با لپ‌تاپ یا کامپیوتر رومیزی خود وارد جلسه شوید. 

# نحوه شرکت در جلسات کارگاه‌های مربی‌گری

این جلسات نیز در نرم‌افزار تیمز برگزاری می‌شود اما نحوه شرکت  در آن با جلسات فنی کمی متفاوت است. برای شرکت در این جلسات شما باید به کانال «CS Internship – Mentorship Workshop» در تیمز دسترسی داشته باشید. برای گرفتن این دسترسی لطفاً از کوردینیتور خود درخواست دسترسی نمائید. پس از اینکه این  دسترسی برای شما ایجاد شد، شما وارد نرم‌افزار تیمزمی‌شوید و باید بتوانید کانال ذکر شده را ببینید. در ابتدای ورود به دوره شما ویدیوهای ارتباطات را تماشا می‌کنید وبرای شرکت در جلسه حتماً یک ربع پیش از شروع جلسه وارد تیمز شوید، در کانال «CS Internship – Mentorship Workshop» به بخش Communications Training بروید، در این قمست لینک جلسه ایجاد شده است و می‌توانید با زدن دکمه Join وارد جلسه شوید. در این جلسات شما باید دوربین خود را باز کرده و به صورت تصویری در جلسه شرکت فرمائید، پس آمادگی لازم را داشته باشید. معمولاً جهت محکم‌کاری لینک جلسه کارگاه در گروه کوردینیشن هم ارسال می‌شود تا اگر اینترنی در دیدن جلسه مشکل داشت از این طریق بتواند وارد جلسه شود. اما روش اصلی همان است که خودتان وارد کانال شده و لینک جلسه را ببینید و سپس Join شوید.


# آموزش‌دهنده‌ها

منتورها و دستیارمنتورها و افرادی که تجربه و مهارت کافی در این زمینه دارند، می‌توانند این مستند را به اینترن‌ها آموزش دهند و به شفاف‌سازی موضوع بپردازند.

# نحوه‌ آموزش

آموزش‌دهنده ابتدا باید اطمینان حاصل کند که فرد مورد نظر  این مستند را مطالعه کرده است. در غیر اینصورت از او بخواهد که  مستند را کامل مطالعه کرده و سؤالات خود را جمع‌آوری نماید. سپس جلسه‌ای برای رفع سؤالات و ابهامات او ترتیب دهد و اطمینان حاصل کند که این مستند را به طور کامل متوجه شده است. همچنین اگر در این مستند به ابزار یا نرم‌افزار خاصی اشاره شده است باید در جلسه نحوه استفاده از آن‌ها را آموزش دهد.

# واژه‌نامه

- **گزارش هفتگی:** شامل تاریخ پست‌ها، لینک پست‌ها و تمام فعالیت‌های مربوط به اینترن در طول هفته است که در قالب یک فایل ورد یا اکسل توسط خود او تهیه و به کوردینیتور ارسال می‌شود.
- **استادی‌آیتم (Study Item):** یک منبع مطالعاتی نظیر مقاله، بخشی از کتاب، ویدیو و ... که برای یادگیری، در یک استپ گنجانده شده است.
- **تسک (Task):** یک وظیفه که اینترن باید در طول استپ انجام دهد مانند تمرین تایپ ده انگشتی، تحقیق درباره یک مفهوم، انجام تمرین برنامه‌نویسی و ... .
- **پروفایل:** فایلی است که برای هر کارآموز پس از ورود به برنامه CS Internship، ایجاد شده و حاوی اطلاعات او و فعالیت‌های او در برنامه CS Internship است که در نرم‌افزار OneNote بارگذاری می‌شود.
- **کوردینیتور (Coordinator):** به نقشی که تمام امورات و کارهای از جنس هماهنگی‌های مربوط به اینترن را انجام می‌دهد کوردینیتور گفته می‌شود؛ کارهایی از قبیل هماهنگ‌کردن جلسات، انجام اطلاع‌رسانی‌ها، تحویل فایل استپ و دریافت گزارشات، به‌روز نگه‌داشتن پروفایل اینترن و ...
