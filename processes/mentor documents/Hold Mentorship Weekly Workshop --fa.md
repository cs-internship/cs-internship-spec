# مستند نحوه برگزاری کارگاه‌های منتورشیپ در برنامه CS Internship

## مقدمه

یکی از مسیرهای آموزشی در برنامه CS Internship مسیر یادگیری مهارت‌های کسب‌وکاری یا مهارت‌های نرم است. یادگیری این مهارت‌ها عمدتا از دو روش انجام می‌شود: روش اول از طریق انجام فعالیت‌هایی است که در قالب تسک‌ در برنامه CS Internship تعریف شده است. روش دوم از طریق شرکت کردن در جلسات کارگاه‌های منتورشیپ است. کارگاه‌های منتورشیپ سلسله کارگاه‌هایی هستند که در آن‌ها از مفاهیمی که در راستای یادگیری مهارت‌های کسب‌و‌کاری یا مهارت‌های نرم برنامه‌ریزی شده است، صحبت می‌شود.

سری اول این کارگاه‌ها، با حضور برگزارکننده اصلی، اینترن‌ها و منتورهایی که در زمان تشکیل هر کارگاه در برنامه حضور دارند و واجد شرایط شرکت در کارگاه ها هستند، تشکیل می‌شوند. این کارگاه‌ها عمدتا توسط افرادی برنامه‌ریزی و تشکیل می‌شوند که در زمینه موضوع کارگاه، مهارت قابل توجهی دارند. کسانی که در سری اول برگزاری این کارگاه‌ها شرکت می‌کنند، میتوانند به صورت مستقیم با برگزارکننده اصلی کارگاه تعامل داشته باشند، نظرات خود را اعلام و سوالات خود را بپرسند. فیلم این جلسات ضبط می‌شوند و به عنوان منبعی برای مسیر یادگیری مهارت‌های کسب‌و‌کاری در محتوای استپ‌ها قرار می‌گیرد.

افرادی که بعد تر به برنامه اضافه می‌شوند، به فیلم ضبط شده این کارگاه‌ها دسترسی دارند و آنها را مشاهده می‌کنند. بعد از مشاهده این فیلم‌ها، برای اینکه اگر نظر، سوال و ابهامی داشته باشند، در کارگاه‌هایی نظیر کارگاه اصلی که توسط منتورها تشکیل می‌شود، شرکت می‌کنند.

در این مستند به شرح نحوه برگزاری کارگاه‌های منتورشیپ نظیر کارگاه اصلی که توسط منتورها تشکیل می‌شود، پرداخته می‌شود. در ادامه مستند برای جلوگیری از تکرار و طولانی شدن عبارات، به جای عبارت «کارگاه منتورشیپ» از واژه «کارگاه» و برای اشاره به «برنامه CS Internship» از واژه «برنامه» استفاده می‌شود.

## مخاطب

مخاطب مستند حاضر همه افرادی هستند که مسئول برگزاری و شرکت در جلسات کارگاه‌های منتورشیپ هستند. این افراد ممکن است کاندید منتور و یا منتور باشند.

## معرفی موضوع

از اوایل سال ۱۴۰۰، یک حرکت جدید با برگزاری یک سری از کارگاه‌ها با هدف آموزش مهارت‌های کسب‌و‌کاری در برنامه CS Internship توسط یک سری از منتورها و افراد بسیار حرفه‌ای در این زمینه شروع شد. هدف این کارگاه‌ها آموزش مبانی مهارت‌های کسب‌وکاری برای آماده شدن افراد برای کارکردن برنامه کارآموزی است که توسط برنامه CS Internship به آن‌ها معرفی می‌شود.

اولین سری از این کارگاه‌ها با برنامه‌ریزی و بودجه بندی محتوایی و زمانی توسط بهزاد صادقی در اردیبهشت 1400 به طور رسمی اجرا شد و تا کنون ادامه دارد.

نقش مستند حاضر این است که استاندارهای برگزاری این جلسات را به برگزارکنندگان بعدی این سری کارگاه‌ها شرح دهد به طوری که بتوانند با همین استانداردها، این سری جلسات را برای افرادی که در کارگاه‌ی اولیه به صورت مستقیم حضور نداشتند برگزار کنند.

## شرح جزئیات

در این قسمت به شرح شرایط و قوانین برگزاری کارگاه‌ها، نحوه برگزاری جلسات دیبریف کارگاه‌ها و فلسفه وجودی این جلسات و چرایی برگزاری آن توسط منتورها پرداخته می‌شود.

### ترکیب افراد برگزارکننده کارگاه

هر جلسه از کارگاه‌های منتورشیپ توسط تیم‌های مختلف منتورها برگزار می‌شود. هر کدام از تیم‌های منتوری، متشکل از حداقل دو منتور و تعدادی از کاندید منتورها است. منتورهایی که در هر کدام از این تیم‌ها قرار می‌گیرند، نیاز است تا از نظر ویژگی‌های شخصیتی متمم همدیگر باشند. برای مثال منتوری که ویژگی شخصیتی جدی‌تری دارد، نیاز است با منتوری در این جلسات شرکت کند که خلق‌وخوی نرم‌تری در مباحثات دارد. این ترکیب از ویژگی‌های شخصیتی، می‌تواند فضای جلسات را از حالت یکنواخت و خسته‌کننده دربیاورد. این ترکیب تا جایی که هر دو نفر بتوانند ویژگی‌های متمم همدیگر را در خود تقویت کنند به صورت تیمی با هم این جلسات را برگزار می‌کنند تا به تسلطی برسند که بتوانند این جلسات را به صورت انفرادی هم اجرا کنند.

حضور کاندیدمنتورها در این جلسات اختیاری است. با این حال، در صورتی که اعلام کنند قصد حضور دارند، موظف‌اند به‌صورت منظم و مستمر در کنار منتورها در جلسات شرکت کنند. کاندیدمنتورها در این جلسات تنها به‌عنوان شنونده حاضر خواهند بود و اجازهٔ صحبت در جریان جلسه را ندارند، مگر در موارد خاصی که مدیر جلسه از آن‌ها بخواهد اظهارنظر کنند.  
آن‌ها می‌توانند نکات، سوالات یا مشاهدات خود را در جلسهٔ دیبریف مطرح نمایند.

منتورها و کاندید منتورها، تنها در صورت حضور مستمر و منظم در این سری از جلسات، می‌تواند دستاوردی از برگزاری جلسات کارگاه‌های منتورشیپ برای خود خلق کنند. همچنین شرکت مستمر کاندید منتورها هم پای منتورها، فرصتی فراهم می‌کند تا به صورت ضمنی، برگزارکردن این جلسات را نیز تمرین کنند.

### برگزاری کارگاه منتورشیپ و جلسه دیبریف

هر کارگاه منتورشیپ بر اساس گزارش‌هایی که اینترن در اسپرینت پیشین به کارآموزمنتور تحویل داده است، برنامه ریزی می‌شود. کارآموزمنتورها بعد از دریافت گزارش اینترن، بر اساس فرآیند توضیح داده شده در داکیومنت «[استاندارد هماهنگی جلسات کارگاه‌های منتورشیپ برای برنامه CS Internship](https://mehransystems.sharepoint.com/:b:/s/CSInternship/ET90G18EnrFIqXy9IdETwr4BSJa8sRWLK4PXO1WJgjwr3g?e=dt4CEt)» از مدیر اسپرینت جاری می‌خواهند تا بک‌لاگ مربوط به هر جلسه از کارگاه‌ها را ایجاد می‌کنند.

برای برگزاری هر جلسه از کارگاه‌های منتورشیپ نیاز است کارهای مختلفی انجام شود که بر حسب زمان آن نسبت به زمان برگزاری کارگاه توضیح داده می‌شود.

#### قبل از برگزاری کارگاه

**هماهنگی جلسات:** افرادی که در یک جلسه از کارگاه‌های منتورشیپ شرکت می‌کنند، تا قبل از آخرین اسپرینت عملیاتی مشخص شده‌اند؛ به عبارت دیگر بعد از برگزاری آخرین اسپرینت عملیاتی، افرادی که در هر کدام از جلسات کارگاه‌های منتورشیپ قرار است شرکت کنند، از قبل مشخص شده‌اند.

در برخی از مواقع، بر اساس فرآیند مشاهده فیلم کارگاه‌های منتورشیپ، برخی از اینترن‌ها ممکن است خواستار سریعتر پیش بردن مشاهده فیلم‌های کارگاه‌های منتورشیپ باشند یا بخواهند به ازای هر دو گزارش یک استپ در یک کارگاه شرکت کنند. در این صورت، کارآموزمنتور هر اینترنی که چنین درخواستی داشته باشد، گزارش اول اینترن را به منتوری می‌فرستد. منتور مورد نظر، بازه زمانی مشخصی را برای اعلام نظر خود اعلام می‌کند.

اگر از نظر منتور، کیفیت گزارش اول قابل تایید باشد، به کارآموزمنتور اطلاع می‌دهد و اینترن از این نظر مطلع می‌شود. پس اینترن می‌تواند فیلم دوم را هم شروع به دیدن کند و به ازای گزارش هر دو فیلم در یک جلسه شرکت کند.

در صورتی که گزارش اینترن از نظر منتور قابل قبول نبود، در این صورت نیاز است تا اینترن به ازای هر گزارش در یک جلسه از کارگاه‌های منتورشیپ به صورت مجزا شرکت کند.

**مطالعه گزارش اینترن:** گزارش این افراد به بک‌لاگ کارگاه منتورشیپ ضمیمه شده است. منتورها و کاندید منتورها تا قبل از برگزاری جلسه فرصت دارند که گزارش افراد شرکت‌کننده در جلسه را مطالعه کنند. نیاز است منتورها، در حین مطالعه گزارش‌ها نکاتی که درباره شیوه نوشتن گزارش هر فرد به نظر می‌رسد را یادداشت کنند تا در جلسه دیبریف کارگاه، در مورد آن‌ها صحبت کنند.

**برگزاری بریف جلسه:** منتورها و کاندید منتورها، ۵ دقیقه قبل از برگزاری کارگاه‌ها، جلسه‌ای تحت عنوان بریف برگزار می‌کند و افراد شرکت‌کننده و رویکرد خود در جلسه را با هم مرور و هماهنگ می‌کنند.

**برگزاری جلسه در کانال Mentorship Workshops:** منتوری که مدیریت جلسه کارگاه را برعهده دارد، باید حداقل ۵ دقیقه قبل از شروع کارگاه منتورشیپ، تماس تصویری مربوط به جلسه را در کانال تیمز ایجاد کند. با ایجاد تماس، فضایی ایجاد می‌شود که تمام افراد شرکت‌کننده در جلسه می‌توانند به آن جلسه بپیوندند.

با توجه به تصویر ۱، کارگاه‌های منتورشیپ، در گروهی به نام CS Internship – Mentorship Workshop برگزار می‌شود. در این گروه به ازای هر کدام از کارگاه‌ها، کانالی متخص به همان کارگاه ایجاد شده است. هر کدام از اینترن‌ها و منتورها منتاسب با سطح خود، به این کانال‌ها دسترسی خواهند داشت. در حال حاضر برای هر کدام از کارگاه‌ها یعنی کارگاه مبانی ارتباطات و مبانی مربی‌گری کانال‌های جداگانه‌ای ایجاد شده است. نیاز است که جلسه مربوط به هر کدام از کارگاه‌ها در کانال مربوط به خودش ایجاد شود.

در تصویر ۱، دایره شماره ۱ نشان دهنده گروه ورکشاپ‌های منتورشیپ است. دایره شماره ۲، نشانگر کانال ورکشاپ است. برای مثال در این تصویر، کانال مربوط به کارگاه‌های ارتباطات مشخص شده‌است. با زدن رو نام این کانال، لیست جلسات قبلی نشان داده می‌شود. هر تماس تصویری با یک نام مشخص می‌شود. در این تصویر دایره شماره ۴، نشان نام جلسه را نشان می‌دهد. برای مثال این جلسه برای روز 2023-05-09 و ساعت ۱۹:۰۰ برقرار شده‌است.

![Picture1](https://github.com/zahra-ahangari/cs-internship-spec/assets/115698554/e28de7d6-96a3-43aa-88cc-b552a29f7ed1)

تصویر ۱

#### در حین کارگاه

**قوانین حضور در جلسه:**

- مسئول برگزاری جلسه، لینک هر جلسه را ۱۰ دقیقه قبل از شروع جلسه (ساعت شروع جلسه روی بک‌لاگ مربوط به جلسه ثبت شده‌است)، ایجاد می‌کند. بعد از ایجاد لینک جلسه، مسئول جلسه لینک را در گروه CS Internship – Coordination ارسال می‌کند تا همه اینترن‌ها در صورتی که لینک جلسه را به موقع مشاهده نکرده اند، به آن دسترسی داشته باشند.
- لازم است افراد شرکت کننده در جلسه، در این ده دقیقه در جلسه حضور داشته باشند تا مشکلات احتمالی از قبیل اینترنت، کیفیت صدا و تصویر به موقع شناسایی و رفع شود.
- در صورتی که اینترنی، به هر دلیلی بدون اطلاع مسئول برگزار کننده کارگاه، در آن شرکت نکند، به مدت ۲ هفته نمی تواند در خواستی برای رزرو کردن کارگاه بدهد.
- مسئول جلسه، کارگاه را راس ساعت مقرر شروع می‌کند. باشروع جلسه، ضبط جلسه را نیز شروع می‌کند.
- در همه طول مدت جلسه، لازم است همه افراد شرکت‌کننده به صورت تصویری در جلسه حضور داشته باشند.گفت و گو فقط با اینترن هایی که تصویر داشته باشند انجام میشود. بدیهی است که اینترنی که بدون تصویر در کارگاه شرکت کرده است، مخاطب جلسه محسوب نمی‌شود و کارگاه را از دست می‌دهد.
- در صورتی که هر کدام از افراد شرکت‌کننده، مشکلی برای حضور تصویری داشته باشند، باید قبل از شرکت در جلسه حداقل یکی از افراد برگزارکننده را مطلع کنند.

**موضوع گفت‌وگوهای جلسه:** برگزار کننده اصلی جلسه با شروع جلسه، بعد از احوال‌پرسی کوتاه از افراد شرکت‌کننده،‌ با در نظر گرفتن زمان جلسه و تعداد افراد شرکت‌کننده، تصمیم می‌گیرند که به هر کدام از افراد حاضر در جلسه زمانی را اختصاص بدهند تا در مورد مشاهدات خود صبحت کنند. نکاتی که برگزارکنندگان کارگاه‌ها باید به آن‌ها توجه کنند عبارت اند از:

- منتورها و کاندید‌منتورها در این جلسات، باید شنوندگی فعال را تمرین کنند. یعنی به حرف هر کدام از شرکت کنندگان با دقت گوش دهند. در صورتی که حرفی مبهم بود، سعی کنند با سوال پرسیدن از شرکت کننده، منظور اورا به درستی دریافت کنند.
- منتورها باید هوشیار باشند تا افراد شرکت‌کننده در جلسه را قضاوت نکنند. همچنین باید حواسشان باشد که افراد شرکت‌کننده در جلسه در مورد مشاهدات یکدیگر قضاوت یا نظر یا توصیه شخصی نداشته باشند.
- موضوع صحبت میتواند تمام مشاهداتی که فرد شرکت کننده در باره احساسات، افکار، اتفاقاتی که در ارتباطات خود تجربه کرده است، باشد. همچنین اگر سوالی در باره محتوای ویدئوها برای او ایجاد شده باشد را می‌تواند درجلسه مطرح کند.

**جمع بندی جلسه:** در ۵ دقیقه پایانی جلسه، مدیر جلسه از تمام حاضران در جلسه می‌خواهد که در مورد احساساتی که در حین برگزاری کارگاه در خود مشاهده کرده‌اند به صورت مختصر صحبت کنند.

#### بعد از کارگاه

**جلسه دیبریف**: جلسه دیبریف کارگاه‌های منتورشیپ درست بعد از برگزاری جلسات اصلی برگزار می‌شود. در جلسه دیبریف، برگزارکنندگان جلسه اصلی هر کدام به صورت مستقل در مورد پاسخ ۴ سوال زیر صحبت می‌کنند:

1. چه احساساتی را در طول برگزاری جلسه در خود مشاهده کرده‌اند؟
2. چه مشاهداتی از نحوه حضور خود و دیگران در طول جلسه داشته‌اند؟
3. نوع حضور خود و سایر برگزارکنندگان (تیم منتورها که متشکل از منتورها و کاندید منتورها) را در جلسه چگونه ارزیابی می‌کنند و چه بازخوردی دارند که در صورت به کارگرفتن آن، کیفیت حضور خود و دیگران در جلسه بعد بهتر می‌شود؟ در مورد تک تک افراد شرکت‌کننده به تفکیک باز خورد داده شود.
4. نوع حضور و گزارش اینترن‌های شرکت‌کننده در جلسه را به تفکیک افراد چگونه ارزیابی می‌کنند؟

هر کدام از منتورها در این جلسه با دادن پاسخ‌های مستقل و واضح به هرکدام از سوالات بالا هم به رشد خود کمک می‌کنند و هم باعث می‌شوند که برگزاری کیفیت جلسات بعدی بهتر شود.

## آموزش‌دهنده‌ها

هر کدام از منتورها و یا کاندید منتورهایی که در برگزاری این کارگاه‌ها مشارکت داشته‌اند، می‌توانند متحویات این مستند را آموزش دهند.

## نحوه آموزش

آموزش دهنده این مستند، همراه با برگزاری جلسه ای برای توضیح نحوه شرکت در کارگاه منتورشیپ، از مطالعه شدن مستندات مرتبط به این فرآیند نیز اطمینان حاصل می‌کند. این مستندات شامل، مدیریت جلسه عملیاتی، نحوه هماهنگی کارگاه های منتورشیپ و قالب نوشتن گزارش های کارگاه های منتورشیپ هستند.

## واژه‌نامه

**کارگاه منتورشیپ:** جلساتی که به سرپرستی تیمی از منتورها برای بحث و گفت‌و‌گو درباره ویدئوهای کارگاه منتورشیپ اصلی برگزار می‌شود. این کارگاه‌ها، برای افرادی که در کارگاه اصلی حضور نداشته اند برگزار می‌شود. در این سری از کارگاه ها به گفت‌وگو درباره مشاهدات افراد شرکت کننده پرداخته می‌شود.
