# راهنمای نقش همیار فنی و دستورالعمل‌های آن
## مقدمه
خدمت و تعهد موتور محرکه برنامه CS Internship است. هر اینترن در استپ سوم با نقش همیار فنی وارد چرخه ارائه خدمت می‌شود. اینترن در این نقش، جلساتی را تحت عنوان همیاری فنی برای هم‌دوره‌ای‌های استپ‌های قبلی برگزار می‌کند. هدف این جلسات آن است که اینترن‌ها در طول استپ‌های خود بتوانند از بازخوردهای همیار فنی سطح بالاتر بهره‌مند شوند و همچنین فرصت پرسش و دریافت پاسخ داشته باشند.

## مخاطب
مخاطب این مستند، اینترن‌هایی هستند که می‌خواهند در نقش همیار فنی فعالیت داشته باشند.

## معرفی موضوع  
یکی از اهداف اصلی برنامه CS Internship ارائه خدمات متقابل و یادگیری از طریق آموزش به دیگران است. این فرایند از استپ سوم برنامه آغاز می‌شود، جایی که هر اینترن نقش همیار فنی را بر عهده می‌گیرد و ضمن رشد فردی، به هم‌دوره‌ای‌های خود نیز خدمت‌رسانی می‌کند. این نقش دارای سه سطح است و با گذراندن استپ‌های برنامه، اینترن به سطح‌های بالاتر همیار فنی ارتقا می‌یابد.  
درک صحیح از مفهوم همیار فنی و نقش آن بسیار مهم است. همچنین آشنایی با دستورالعمل‌های برگزاری این جلسات و اجرای صحیح آن‌ها ضروری خواهد بود. در این مستند، نقش همیار فنی، شیوه اجرای جلسات و دستورالعمل‌های مرتبط با آن به‌طور دقیق تشریح خواهد شد.
 
## شرح جزئیات  
**همیار فنی** شخصی است که حداقل سه استپ از دوره خود را گذرانده و می‌تواند به اینترن‌های هم‌دوره‌ای خود در مراحل پایین‌تر خدمت برساند. این خدمت شامل بررسی **گزارش‌ها**، **بازخورد دادن**، **پاسخ‌گویی به پرسش‌ها** و **به اشتراک گذاشتن تجربه‌های خود** است.  

### سطوح همیار فنی  
- **همیار فنی سطح ۱:**  
  در **استپ ۳** اینترن به‌عنوان همیار فنی سطح ۱ شناخته می‌شود و می‌تواند برای اینترن‌های **استپ ۱ و ۲** جلسه برگزار کند. او تا زمانی که به استپ ۶ برسد و برای ارتقا به سطح ۲ اعلام آمادگی کند، در این سطح باقی می‌ماند.  
- **همیار فنی سطح ۲:**  
  در **استپ ۶** اینترن به‌عنوان همیار فنی سطح ۲ شناخته می‌شود و می‌تواند برای اینترن‌های **استپ ۳، ۴ و ۵** جلسه برگزار کند. او تا زمانی که به استپ ۹ برسد و برای ارتقا به سطح ۳ اعلام آمادگی کند، در این سطح باقی می‌ماند.  
- **همیار فنی سطح ۳:**  
  در **استپ ۹** اینترن به‌عنوان همیار فنی سطح ۳ شناخته می‌شود و می‌تواند برای اینترن‌های **استپ ۶، ۷ و ۸** جلسه برگزار کند. او تا زمانی که با طی کردن پیش‌نیازهای لازم به سطح دستیارمنتور برسد و بتواند منتور فنی شود، در این سطح باقی می‌ماند.


### نحوه همیار فنی شدن یا بالا رفتن سطح  
در هر یک از استپ‌های مشخص‌شده (استپ‌های ۳، ۶ و ۹)، یک تسک وجود دارد که اینترن طی آن به کوردینیتور خود اعلام می‌کند که درخواست ایفای نقش همیار فنی سطح x را دارد.  
برای همیار فنی شدن یا بالا رفتن سطح باید مراحل زیر طی شود.
- اینترن طی یک پیام در گروه Coordination در تاپیک General، آمادگی خود را برای ایفای نقش همیار فنی سطح x به کوردینتور خود به صورت زیر اعلام می‌کند:  
  - اعلام آمادگی برای ایفای نقش همیار فنی سطح x.  
  - اعلام یک روز و ساعت در هفته برای برگزاری جلسات هتفگی ا ساعته همیاری فنی.  
  - منشن کردن کوردینتور  
- کوردینیتور پس از دریافت پیام، در بکلاگ تمپلیت مربوط به جلسات همیاری فنی سطح x، تسک جدیدی را ایجاد کرده و به اینترن محول می‌کند.  
- کوردینتور در کانال مربوط به جلسات همیاری فنی، لینک مخصوص جلسه همیاری فنی برای اینترن خود می‌سازد.  
- کوردینتور اسم، فامیل و یوزرنیم تلگرام همیار فنی و زمان این جلسه را به همراه لینک جلسه را به لیست جلسات همیاری فنی که در گروه Coordination و در تاپیک Meeting پین شده است، اضافه می‌کند.
  
از این زمان اینترن می‌بایست جلسات همیاری فنی را بصورت هفتگی در روز و زمان مقرر به مدت ۱ برگزار کند. ظرفیت این جلسات ۴ نفر است بوده و شرکت‌کنندگان گزارش خود را به تسک همیار فنی پیوست خواهند کرد.

### نحوه حضور در جلسات عملیاتی  
**جلسات عملیاتی** به‌صورت هفتگی، در یک روز مشخص از هفته و به مدت یک ساعت برگزار می‌شوند. فاصله زمانی بین دو جلسه عملیاتی متوالی، *اسپرینت* نامیده می‌شود.  

هر جلسه عملیاتی شامل سه بخش اصلی است:  
1. بررسی تسک‌های انجام‌شده در اسپرینت گذشته.  
2. محول کردن و برنامه‌ریزی تسک‌های جدید برای اسپرینت پیش‌رو.  
3. بحث پیرامون موضوعات باز و سایر موارد مرتبط.
 
با توجه به محدودیت تعداد افراد در یک جلسه عملیاتی، ممکن است در هفته بیش از یک جلسه برگزار شود. به‌عنوان مثال:
- **تیم عملیاتی A** در یک زمان مشخص تشکیل می‌شود.
- **تیم عملیاتی B** در زمان دیگری از هفته برگزار می‌شود.

جلسهٔ عملیاتی توسط **مدیر جلسه** برگزار می‌شود، اما این نقش به‌صورت ثابت به یک فرد اختصاص ندارد. در هر تیم عملیاتی، وظیفهٔ مدیریت جلسه به‌عنوان یک تسک تعریف شده و در هر اسپرینت به یکی از اعضای تیم واگذار می‌شود.  
اینترن‌ از زمانی که فعالیت خود را در نقش همیار فنی شروع می‌کند، می‌بایست بصورت هفتگی در جلسات یکی از تیم‌های عملیاتی شرکت کند. اینترن از روی لیست تیم‌های عملیاتی پین شده در گروه Coordination و در تاپیک Meeting، یکی از جلسات را به‌عنوان جلسه ثابت خود انتخاب و به کوردینیتور خود اعلام می‌کند.

مسئولیت‌ اینترن‌ها در قبال حضور در جلسات عملیاتی بصورت زیر است:
- پس از انتخاب تیم عملیاتی، همیار فنی در جلسات شرکت خواهد کرد.  
قانون حضور اینترن با نقش همیار فنی به این صورت است که او در جلسه فقط در مورد تسک خود صحبت کرده و توضیح می‌دهد. در ادامه جلسه اون تنها شنونده است و نمی‌تواند صحبت کند، مگر اینکه مدیر جلسه مستقیما از او بخواهد.  
با شروع هر اسپرینت، مدیر جلسه عملیاتی، تسک‌های مربوط به جلسات همیار فنی که هیچ شرکت‌کننده‌ای ندارند را حذف می‌کند. به این ترتیب، همیار فنی متوجه می‌شود که در آن اسپرینت نیازی به برگزاری جلسه نیست، چون کسی جلسه‌ای با او تنظیم نکرده است. به عبارت دیگر اگر یک همیار فنی روی بورد عملیاتی تسکی بابت برگزاری جلسه همیاری فنی نداشته باشد، به این معنی است که کسی با او جلسه تنظیم نکرده و به همین دلیل مدیر جلسه تسک او را پاک کرده است. با توجه به این موضوع، ممکن است همیار فنی در یک اسپرینت، تسکی روی بورد عملیاتی نداشته باشد. در این صورت می‌تواند در گروه Coordination و در تاپیک Meeting، به مدیر جلسه اطلاع دهد که در اسپرینت گذشته، تسکی برای جلسه‌ی همیاری فنی نداشته و در نتیجه در جلسه شرکت نخواهد کرد. همچنین لازم است همیار فنی شخصاً بورد اسپرینت جدید را بررسی کند تا از تسک‌های مربوط به خود مطلع باشد.  
- در صورت عدم امکان حضور در یک جلسه خاص، اینترن موظف است *پیش از موعد*، مدیر جلسه را در گروه Coordination و در تاپیک Meeting، مطلع کرده و شرح کامل تسک خود را ارائه دهد.
  > **نکته:** **مدیر جلسه** کسی است که تسک مدیریت جلسه برای آن تیم عملیاتی (مثلا تیم عملیاتی A) در آن اسپرینت به او محول شده است.
- اگر اینترن احساس کند که نمی‌تواند در تیم عملیاتی فعلی ادامه دهد و نیاز به تغییر تیم دارد، باید درخواست خود را به *کوردینیتور* اعلام کند.

### نحوه برگزاری جلسات همیار فنی 
همیار فنی نه معلم است، نه قاضی و نه ناظر. نقش او یاری‌رسانی، ارائهٔ بازخورد و به‌اشتراک‌گذاری تجربه‌های خود با هم‌دوره‌ای‌هایی‌ست که در استپ‌های پایین‌تر قرار دارند. همیار فنی در هر سطحی می‌بایست از دستورالعمل زیر برای برگزاری جلسات پیروی کند:  
۱. **بررسی گزارش‌های شرکت‌کنندگان قبل از جلسه:** همیار فنی می‌بایست قبل از جلسه گزارش شرکت‌کنندگان را که به تسک او پیوست شده را مطالعه کند.  

۲. **آماده‌سازی جلسه ۱۵ دقیقه پیش از شروع:** همیار فنی می‌بایست ۱۵ دقیقه قبل از ساعت مقرر جلسه را آماده حضور شرکت‌کنندگان کند. برای این کار می‌بایست کارهای زیر را به ترتیب انجام دهد.
- از طریق پیام پین شده مربوط به همیار فنی در گروه کوردینشن در تاپیگ میتینگ، وارد جلسه خود شود.  
- روی پیام پین شده، با استفاده از امکان [reply and Quote](https://www.youtube.com/watch?v=ygzyndLF680&ab_channel=LearnWithMoradi)، دقیقا روی قسمت مربوط به جلسه خود ریپلای زده و آماده بودن جلسه را اعلام کند. جلسه می‌بایست رأس ساعت تعیین‌شده آغاز گردد و پس از آغاز جلسه اجازه ورود فرد جدید داده نشود.  

۳. **مدیریت جلسه همیاری فنی**: در این قسمت کار همیار فنی در حین برگزاری جلسه همیاری فنی لیست شده است.
  - *ارائه بازخورد نسبت به گزارش شرکت‌کنندگان:* ازخورد به معنای بیان نظر شخصی است، نه تعیین بایدها و نبایدها. هدف از ارائه بازخورد، ارزیابی یا قضاوت عملکرد نیست؛ بلکه انتقال دیدگاه و تجربه برای رشد فردی است.
  - *بررسی استانداردهای پست‌های منتشرشده در شبکه‌های اجتماعی:* همیار فنی باید از صحت استفاده از هشتگ‌ها در پست‌های شبکه‌های اجتماعی اطمینان حاصل کند. همچنین در پست‌های درج شده در لینکدین می‌بایست لینک معرفی برنامه قرار داشته باشد.
  - *اشتراک تجربه‌های مرتبط:* همیار فنی می‌تواند تجربیات خود از انجام تسک‌های مشابه را با شرکت‌کنندگان به اشتراک بگذارد تا به درک بهتر آن‌ها کمک کند.
  - *پاسخ‌گویی به پرسش‌ها در حد توان:* همیار فنی در حد دانش و توان خود به سؤالات شرکت‌کنندگان پاسخ می‌دهد. خیلی مواقع پیش‌ می‌آید که همیار فنی پاسخ سوال را نداند و این کاملا طبیعی است. در این موارد، او ابتدا باید تلاش می‌کند با جست‌وجو یا استفاده از ابزارهای هوش مصنوعی، راه‌حلی مناسب پیدا کند. اگر موفق نشد، از شرکت‌کننده می‌خواهد جلسه‌ای با یک همیار فنی در سطح بالاتر تنظیم کند. در صورت نیاز، این روند در سطوح بالاتر نیز ادامه می‌یابد تا پاسخ نهایی به‌دست آید. مسئولیت پیگیری و هماهنگی این جلسات بر عهده اینترن پرسش‌کننده است. همچنین تمامی افراد در سطوحی که موفق به پاسخ‌گویی نشده‌اند، باید در جلسه بعدی حضور داشته باشند.
 
۴. **درخواست ثبت بازخورد از شرکت‌کنندگان در پایان جلسه:** در پایان جلسه، از شرکت‌کنندگان درخواست کنید تا دیدگاه خود را درباره کیفیت برگزاری جلسه و نحوه مدیریت آن ارائه دهند. دریافت این بازخورد‌ها به بهبود جلسات آینده کمک خواهد کرد.  
اینترن‌ها می‌توانند **بازخورد خود را از طریق بات CS Club Bot** ثبت کنند. این بازخوردها در چت شخصی قابل مشاهده بوده و به بهبود جلسات بعدی کمک خواهند کرد. 

### نحوه فیدبک‌دهی  
بازخورد گرفتن یکی از قدرتمندترین ابزارهای رشد فردی و حرفه‌ای است. دریافت نظرات دیگران به ما کمک می‌کند تا نقاط قوت و ضعف خود را بهتر بشناسیم، عملکردمان را بهبود ببخشیم و مسیر پیشرفت را هموارتر کنیم. با این حال، همه بازخوردها لزوماً درست یا سازنده نیستند. بنابراین، نحوه برخورد با بازخورد و استفاده صحیح از آن اهمیت زیادی دارد.  
از مزایای دریافت بازخورد می‌توان به افزایش یادگیری، بهبود مهارت‌ها، تقویت همکاری و بالا رفتن اعتماد‌به‌نفس اشاره کرد، چرا که آگاهی از دیدگاه دیگران، فرد را نسبت به مسیر خود هوشیارتر می‌کند. در مقابل، یکی از معایب بازخورد این است که گاهی می‌تواند بر اساس برداشت اشتباه یا سوگیری شخصی ارائه شود و در صورت پذیرش بی‌چون‌وچرا، فرد را از مسیر صحیح منحرف کند. مهم‌ترین نکته در برخورد با بازخورد این است که هر فرد باید بدون قضاوت و با ذهنی باز به آن نگاه کند، تحلیل کند که آیا باعث بهبود عملکردش می‌شود یا نه، و تنها در صورتی آن را بپذیرد که تأثیر مثبت داشته باشد. هدف از بازخورد باید رشد و پیشرفت باشد، نه قضاوت یا ایجاد ناامیدی.
 
### تغییر زمان جلسهٔ همیاری فنی  
در صورتی که اینترن بخواهد **روز یا زمان جلسهٔ همیاری فنی** خود را تغییر دهد، لازم است این موضوع را به **کوردینیتور** اطلاع داده و زمان جدید را اعلام کند.  
کوردینیتور، پس از هماهنگی با همیار فنی، موظف است اقدامات زیر را انجام دهد:  
- **به‌روزرسانی عنوان تسک مربوط به همیار فنی** متناسب با زمان جدید  
- **آپدیت پیام پین‌شدهٔ لیست همیارهای فنی** با توجه به تغییر ایجادشده  

اینترن نیز موظف است از انجام این تغییرات توسط کوردینیتور اطمینان حاصل کند.

### لغو جلسهٔ همیاری فنی  
در صورتی که اینترن بخواهد یک جلسهٔ همیاری فنی را لغو کند، باید مراحل زیر را طی کند:  
۱. **بررسی تسک مربوط به جلسه**:  
   اگر جلسه شرکت‌کننده داشته باشد، اینترن باید **تمام شرکت‌کنندگان را** در گروه Coordination و در تاپیک Meeting از لغو شدن جلسه مطلع کند.  
۲. **اطلاع‌رسانی به مدیر جلسهٔ عملیاتی اسپرینت جاری**:  
   اینترن باید در همان گروه و تاپیک، مدیر جلسه عملیاتی را از لغو جلسه باخبر کند و از او درخواست کند تا تسک مربوطه را حذف نماید.  

   اینترن نیز موظف است از انجام این تغییرات توسط مدیر جلسه اطمینان حاصل کند.

### مسئولیت‌پذیری در برگزاری جلسات همیاری فنی
برگزاری جلسات به‌موقع، نشان‌دهنده‌ی مسئولیت‌پذیری و تعهد همیار فنی نسبت به برنامه است. عدم حضور بدون اطلاع نه‌تنها در پروفایل همیار فنی ثبت خواهد شد، بلکه می‌تواند موجب بی‌اعتمادی شرکت‌کنندگان و کاهش تمایل آن‌ها به تنظیم جلسات آینده با وی شود.
در صورت **عدم حضور بدون اطلاع شرکت‌کننده**، همیار فنی موظف است در گروه Coordination و در تاپیک Meeting، این موضوع را به شرکت‌کننده و کوردینیتور مربوطه اطلاع دهد.

## آموزش‌دهنده‌ها
منتورها در هر سطحی و هر کسی چند جلسه همیاری فنی برگزار کرده باشد می‌توانند متحویات این مستند را آموزش دهند.

## نحوه آموزش

آموزش دهنده این مستند، می‌تواند تمام قسمت‌های این مستند را طی یک جلسه آموزش دهد.

## واژه‌نامه

**همیار فنی:** شخصی است که حداقل سه استپ از دوره خود را گذرانده و می‌تواند به اینترن‌های هم‌دوره‌ای خود در مراحل پایین‌تر خدمت برساند.  
**جلسه همیاری فنی:** جلسه‌ای که اینترن‌های طی گذراندن مراحل استپ خود در آنها شرکت کنند و نسبت به کزارشات خود بازخورد بگیرند، سوالات خود را مطرح کنند و از تجربیات افراد در استپ‌های جلوتر از خود بهرمند شود.  
**جلسه عملیاتی:** جلساتی که به‌صورت هفتگی، در یک روز مشخص از هفته و به مدت یک ساعت برگزار می‌شوند. در این جلسات کارهای اسپرینت گذشته بررسی و برای اسپرینت بعد برنامه ریزی می‌شود.  
**اسپرینت:** فاصله زمانی بین دو جلسه عملیاتی متوالی، *اسپرینت* نامیده می‌شود.


