فرآیند خروج اینترن

**CS**

Internship

| تاریخ این نسخه | ۲۳/۱۱/۱۴۰۲ | شماره این نسخه | 0.66 |     |     |
| --- | --- | --- | --- | --- | --- |
| عنوان مستند | فرایند خروج اینترن |     |     |     |     |
| نام فایل |     |     |     |     |     |
| توضیحات | این مستند فرایند خروج اینترن از برنامه CS Internship را به طور کامل تشریح می‌کند. |     |     |     |     |

#

# مقدمه

افرادی که در برنامه CS Internship حضور دارند دارای نقش‌های مختلفی هستند. یکی از این نقش‌ها با عنوان «اینترن» شناخته می‌شود. اینترن‌ها با هدف یادگیری مجموعه‌ای از مهارت‌های فنی و تعاملی وارد برنامه می‌شوند و مجموعه‌ای از قدم‌ها تحت عنوان «استپ» را می‌گذرانند. در هر استپ، تعدادی «آیتم مطالعاتی» و «تسک» فراهم گردیده است تا اینترن با مطالعه و گذراندن آن‌ها بتوانند مهارت‌های فنی و تعاملی خود را رشد و توسعه دهد. با ورود اینترن به برنامه، فردی با عنوان «کوردینیتور» مسئول هماهنگی کارهای او می‌شود. برای اطلاع از وظایف کوردینیتور در قبال اینترن، به مستند «[راهنمایی و نظارت بر فعالیت اینترن‌ها در برنامه CS Internship](https://mehransystems.sharepoint.com/:b:/s/CSInternship/EVjJ__buNOFPupYWplyHm1gBAuXVkXZlXYKDomg3QO7y6Q?e=8vP52B)» مراجعه گردد.

هنگامی که اینترن‌ها در حال گذراندن استپ‌های خود هستند، به هر دلیل ممکن است درخواست خروج از برنامه را داشته باشند. فرآیند خروج یک اینترن مستلزم انجام اقداماتی است که در این مستند، به تشریح آن‌ها می‌پردازیم. این مستند نحوه خروج اینترن‌هایی را تشریح می‌کند که خودشان درخواست خروج از برنامه را داده باشند. فرآیند تشریح شده در این مستند، ابتدا از سمت اینترن و با اعلام درخواست خروج از برنامه به کوردینیتور خود آغاز می‌شود.

این فرآیند شامل مجموعه‌ای از اقدامات است که توسط افرادی با سطوح منتوری متفاوت انجام می‌شود. این فرآیند با درخواست خروج یک اینترن آغاز می‌شود و شامل اقداماتی مانند تماس با اینترن برای بررسی علت خروج او و حذف اینترن از برخی گروه‌های تلگرامی برنامه و موارد دیگر است. هدف از اجرای این فرآیند این است که خروج اینترن‌ها طی سازوکار مشخص و از پیش تعیین شده‌ای انجام شود.

# مخاطب

مخاطب اصلی این مستند کوردینیتورها هستند که در تعامل با اینترن‌ها قرار دارند. هم‌چنین این مستند برای هر یک از اعضای برنامه که نیاز به کسب اطلاعات درباره نحوه خروج اینترن از برنامه داشته باشند نیز مفید می‌باشد.

# معرفی موضوع

در برنامه CS Internship دوره‌های متعددی مانند «وب، سی‌شارپ و یادگیری ماشین» وجود دارد که هر کدام از این دوره‌ها شامل تعدادی قدم یا «استپ» هستند. در هر استپ، تعدادی «آیتم مطالعاتی» و «تسک» تعریف گردیده است. شخصی که درخواست حضور در برنامه و گذراندن این استپ‌ها را دارد، «اینترن» خطاب می‌شود.

اینترن‌ها کارآموزی خود را بر اساس تعهدی که برای خود مشخص کرده و به برنامه اعلام کرده‌اند، آغاز می‌کنند. ولی ممکن است حین پیش رفتن در این مسیر، تعهد دیگری را برای خود برگزینند که با تعهدشان در هنگام شروع کارآموزی خود متفاوت باشد، به‌گونه‌ای که امکان ادامه حضور آن‌ها در این برنامه وجود نداشته باشد. در این شرایط، فرآیند خروج اینترن از این برنامه بنا به درخواست خود آغاز شده و این درخواست از طریق اینترن، به کوردینیتور اعلام می‌گردد.

فرآیند خروج یک اینترن، مستلزم مجموعه‌ای از اقدامات می‌باشد. از این اقدامات می‌توان به ثبت وضعیت نهایی اینترن، بررسی علت خروج او از برنامه، به‌روزرسانی مستندات مربوطه و کنترل برخی دسترسی‌ها به منابع موجود اشاره کرد. در این مستند به جزئیات این فرآیند و نحوه اجرای آن پرداخته می‌شود.

# شرح جزئیات

در این بخش، به جزئیات فرآیند خروج یک اینترن از برنامه CS Internship می‌پردازیم. مسئولیت اجرای این فرآیند بر عهده کوردینیتور آن اینترن می‌باشد. همان‌طور که در بخش‌های قبل ذکر گردید، این فرآیند با درخواست خروج یک اینترن آغاز می‌شود ولی ممکن است در شرایطی، این فرآیند بدون درخواست اینترن آغاز شود. اگر یک اینترن، به مدت دو هفته بعد از ارسال آخرین گزارش هفتگی خود، هیچ تماسی با کوردینیتور خود نداشته باشد، این فرآیند از طریق کوردینیتور او اجرا می‌شود. در ادامه این مستند، فرآیند خروج یک اینترن تشریح خواهد شد. بنابراین، از واژه «اینترن» به منظور مخاطب قرار دادن «اینترن در حال خروج» استفاده می‌گردد. هم‌چنین از واژه «کوردینیتور» برای مخاطب قرار دادن «کوردینیتور اینترن در حال خروج» استفاده می‌گردد. فرآیند خروج یک اینترن، شامل موارد زیر است که در ادامه، در مورد هر یک از این مراحل، توضیحاتی ارائه خواهد شد:

- [ایجاد بکلاگ خروج اینترن](#_ایجاد_بکلاگ_خروج)
- [صحبت یک منتور با اینترن](#_صحبت_یک_منتور)
- [آپدیت مستندات مربوط به اینترن](#_آپدیت_مستندات_مربوط)
- [حذف دسترسی‌های اینترن از منابع برنامه](#_حذف_دسترسی‌های_اینترن)

## ایجاد بکلاگ خروج اینترن

برای شروع فرآیند خروج اینترن، کوردینیتور بکلاگ مربوط به خروج اینترن را ایجاد می‌کند. برای این فرآیند، یک بکلاگ تمپلیت با عنوان «\[TEMPLATE\] Exit an Intern: \[Intern's Name\]» ایجاد گردیده است که کوردینیتور بکلاگ خروج اینترن را با گرفتن کپی از این بکلاگ ایجاد می‌کند. همان‌طور که در تصویر ۱ مشاهده می‌شود، بکلاگ تمپلیت در فیچر «Exit an intern» قرار دارد که با گرفتن کپی از آن، بکلاگ خروج اینترن ایجاد می‌گردد.

![image](https://github.com/zahra-ahangari/cs-internship-spec/assets/29492005/81b4758f-3eca-4d37-9dc6-41f9817dbe2c)

تصویر ۱. بکلاگ تمپلیت خروج اینترن

این بکلاگ، در حال حاضر شامل سه تسک می‌باشد. پس از گرفتن کپی از این تمپلیت، در بکلاگ ایجاد شده و تسک‌های آن، عبارت «\[Intern's Name\]» با نام اینترن جایگزین خواهد شد. در ادامه، به تشریح هر کدام از این تسک‌ها می‌پردازیم.

## صحبت یک منتور با اینترن

در بکلاگ خروج اینترن، تسک اول صحبت یک منتور با اینترن است که زمان تقریبی انجام این تسک، ۱ ساعت می‌باشد. کوردینیتور موظف است بر اساس ظرفیت منتورهای حاضر در برنامه، این تسک را پس از هماهنگی، به یک منتور اختصاص دهد. اگر در اسپرینت n قرار داریم، کوردینیتور بر اساس ظرفیت منتورهای حاضر در برنامه در اسپرینت n+1، یکی از منتورها را انتخاب کرده و تسک را در همان اسپرینت n+1 به آن منتور اختصاص می‌دهد. اگر در اسپرینت n+1، هیچ کدام از منتورهای حاضر در برنامه، ظرفیت انجام این تسک را نداشتند، این رویه بر اساس اسپرینت n+2 انجام می‌شود. البته ممکن است یکی از منتورها بتواند فراتر از ظرفیت خود، در اسپرینت n+1، این کار را انجام دهد. لذا توصیه می‌شود در گروه تلگرامی منتورهای برنامه، با ارسال یک پیام و منشن کردن منتورهای برنامه، این موضوع را مطرح کند. پس از انتخاب یک منتور و اختصاص تسک به او، کوردینیتور این موضوع را به منتورِ انتخاب‌شده برای گفتگو با اینترن اطلاع می‌دهد.

پس از انتخاب منتور برای صحبت با اینترن، کوردینیتور موظف است تاریخ و زمان مکالمه و پلتفرم مورد استفاده در مکالمه را بین منتور و اینترن، هماهنگ کند. برای این منظور از منتور می‌خواهد زمان‌هایی را برای تماس مشخص کند و این هماهنگی را بین منتور و اینترن انجام می‌دهد.

صحبت منتور با اینترن، صرفا راجع به شفاف‌سازی در مورد علت خروج اینترن از برنامه است و نیاز به بیان و تشریح اینکه بازگشت مجدد اینترن به برنامه، شامل چه فرآیند و مراحلی می‌باشد، نیست. در صورتی که اینترن در این مورد سوال بپرسد، با توجه به امکان تغییر فرآیند بازگشت اینترن‌ها به برنامه، منتور صرفا این نکته را بیان می‌کند که در آینده، فرآیند بازگشت به برنامه ممکن است متفاوت باشد و در حال حاضر نمی‌توان در مورد جزئیات این فرآیند اطلاعاتی ارائه گردد. در این تماس، هدف این است که منتور نسبت به شفاف بودن اینترن بابت علت تصمیم به خروج خود از برنامه، به صورت شفاف و صریح آگاهی پیدا کند.

پس از شفاف‌سازی علت خروج اینترن، منتور یک یادداشت از نتیجه تماس برای کوردینیتور ارسال می‌کند و علت خروج اینترن را به کوردینیتور اطلاع می‌دهد. سپس کوردینیتور می‌تواند ادامه فرآیند خروج اینترن را پیش ببرد. هم‌چنین ممکن است هنگام تماس، منتور اشکالاتی را در اجرای فرآیندهای دوره از زبان اینترن دریافت کند که نیاز به مدیریت این موارد و انجام اقدامات لازم داشته باشد.

## آپدیت مستندات مربوط به اینترن

در بکلاگ خروج اینترن، تسکی با عنوان آپدیت مستندات مربوط به اینترن لحاظ گردیده است که مدت تقریبی این تسک، ۱۵ دقیقه می‌باشد و توسط کوردینیتور انجام می‌شود. در این تسک، کلیه مستندات مربوط به اینترن، آپدیت می‌شوند. این مستندات و نحوه آپدیت آن‌ها به شرح زیر می‌باشد:

1. اطمینان از آپدیت بودن پروفایل اینترن در وان‌نوت تا آخرین گزارشی که برای کوردینیتور خود ارسال کرده است.
2. انتقال پروفایل اینترن از بخش «Student» به بخش «Dropped» دوره‌ای که در آن فعالیت داشته است. این بخش‌ها را می‌توان در تصویر ۲ مشاهده کرد.
3. درج اطلاعات مربوط به اینترن در بخش «Mentors' Info» و در صفحه «Dropped Interns' Info» و پر کردن تمامی ستون‌های آن. در این جدول، ستون توضیحات با یادداشت تماس دریافت شده از منتور تکمیل می‌شود. این بخش ها را می‌توان در تصویر ۳ مشاهده کرد.
4. آپدیت اطلاعات مربوط به تعداد اینترن‌های کوردینیتور و حذف نام اینترن خارج شده از لیست اینترن‌های او در جدول «Mentors' Info».

![image](https://github.com/zahra-ahangari/cs-internship-spec/assets/29492005/52630b3b-1ef2-4038-993c-0146212d206b)

تصویر ۲. بخش‌های Students و Dropped در وان‌نوت

![image](https://github.com/zahra-ahangari/cs-internship-spec/assets/29492005/a38ca070-6df8-4858-b194-3608579d9109)


تصویر ۳. مسیر قرار گیری جدول Dropped Interns’Info در وان‌نوت

5. حذف نام اینترن از فهرست افرادی که می‌توان با آنها در استپ صفر مصاحبه کرد و به‌روزرسانی اطلاعات آن فهرست. این فهرست در گروه تلگرامی CS Internship - Coordination بخش General می‌باشد، کوردینیتور با ثبت یک پیام، خروج اینترن را اعلام می‌کند و درخواست می‌کند که فهرست اصلاح شود. اصلاح فهرست توسط کاربری که مجوز آن را دارد انجام خواهد شد.

## حذف دسترسی‌های اینترن از منابع برنامه

در بکلاگ خروج اینترن، تسکی با عنوان حذف دسترسی‌های اینترن ایجاد گردیده است که مدت زمان تقریبی انجام آن ۱۵ دقیقه می‌باشد. در این تسک، کوردینیتور موظف است دسترسی‌های داده شده به اینترن برای منابع برنامه را از او بگیرد. برای انجام این تسک، موارد زیر باید اجرا گردند:

1. حذف دسترسی به کانال Mentorship روی نرم‌افزار مایکروسافت تیمز. برای این کار مراحل زیر را طی می‌کنیم:
    1. با اکانت CsInternship.Meeting وارد برنامه تیمز می‌شویم.
    2. پس از ورود با این اکانت، در تب Teams کانال‌های موجود را می‌توان مشاهده کرد. روی سه نقطه (...) مربوط به کانال CS Internship – Mentorship Workshop کلیک می‌کنیم و گزینه Manage Team را انتخاب می‌کنیم. این مراحل در تصویر ۴ قابل مشاهده هستند.
    3. سپس از بخش Members and guests اکانت اینترن در حال خروج را پیدا کرده و با انتخاب گزینه × این کاربر را از کاربران حاضر در این کانال حذف می‌کنیم. این مراحل در تصویر ۵ قابل مشاهده هستند.
2. حذف دسترسی به Google Drive ویدئوهای کارگاه‌های ارتباطات و مربی‌گری. کوردینیتور از خانم مریم داودی درخواست می‌کند تا این دسترسی از اینترن گرفته شود.
3. حذف اینترن از برخی گروه‌ها و کانال‌های برنامه. کوردینیتور، اینترن را از تمامی گروه‌ها و کانال‌های رسمی برنامه، بجز گروه «Type Racing» و «Crystalline Society» حذف می‌کند.


![image](https://github.com/zahra-ahangari/cs-internship-spec/assets/29492005/355cb73e-5b45-4f4f-9871-8c8a5cf7bc84)

تصویر ۴. نحوه دسترسی به کانال Mentorship Workshop تیمز

![image](https://github.com/zahra-ahangari/cs-internship-spec/assets/29492005/19a2b640-4dad-4284-bfc5-b390086fa97c)


تصویر ۵. حذف اکانت اینترن در حال خروج

# آموزش‌دهنده‌ها

افرادی می‌توانند این مستند را آموزش دهند که حداقل یک بار فرآیند خروج یکی از اینترن‌های خود را انجام داده باشند.

# نحوه آموزش

این مستند، ابتدا به یک فرد داده می‌شود تا آن را مطالعه کند. پس از مطالعه مستند، یک نفر مسئول این خواهد شد تا از انتقال صحیح مطالب اطمینان حاصل کند و به سوالات آموزش‌گیرنده، پاسخ دهد.

# واژه‌نامه

- **کوردینیتور:** یکی از نقش‌های منتوری می‌باشد که وظایفی در جهت هماهنگی امور اینترن در زمان حضور او در برنامه را بر عهده دارد.

#
