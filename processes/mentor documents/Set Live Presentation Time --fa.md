# هماهنگی زمان ارائه آنلاین

## مقدمه

برنامه‌ی CS Internship شامل دوره‌های آموزشی مختلفی است که هر یک از آن‌ها به دو فاز «فاز مطالعاتی» و «فاز کارآموزی عملی» تقسیم می‌شوند. در فاز مطالعاتی، مراحل مختلفی تحت عنوان «استپ» تعریف شده‌اند. هر استپ شامل منابع مطالعاتی و وظایفی برای اجرا است که به منابع مطالعاتی «استادی آیتم» و به وظایف تعریف شده «تسک» گفته می‌شود.

برای تکمیل هر استپ (به جز استپ ۰)، اینترن‌ها باید تسکی تحت عنوان «ارائه‌ی آنلاین» را به انجام برسانند. در این تسک، اینترن‌ها موظف‌اند آنچه را که در طول استپ آموخته‌اند، در حداکثر ۲۰ دقیقه به صورت آنلاین در لینکدین ارائه دهند.

این ساختار به اینترن‌ها کمک می‌کند تا از طریق یادگیری عملی و ارائه دانش خود در فضای عمومی، مهارت‌هایشان را تقویت کنند و تجربیات ارزشمندی کسب نمایند.

هنگامی که زمان ارائه‌ی آنلاین یک اینترن فرا می‌رسد، اینترن موظف است به کوردینیتور خود اطلاع دهد تا زمان مناسبی برای ارائه هماهنگ شود. در ادامه، کوردینیتور وظیفه دارد با منتورهای برنامه CS Internship هماهنگی‌های لازم را انجام دهد و زمانی را تعیین کند که هم اینترن و هم تعدادی از منتورها بتوانند در ارائه آنلاین حضور داشته باشند.

هدف از این هماهنگی، تعیین زمان مناسب برای ارائه است که نه تنها حضور اینترن و منتورها را تضمین کند، بلکه از تداخل زمانی با ارائه‌های دیگر اینترن‌ها نیز جلوگیری شود.

در این مستند، فرآیند دقیق هماهنگی زمان ارائه آنلاین با منتورها توضیح داده شده است.

## مخاطب

این مستند به طور ویژه برای کوردینیتورهایی تهیه شده است که مسئولیت هماهنگی زمان ارائه‌های آنلاین اینترن‌ها را بر عهده دارند. این افراد مخاطب اصلی مستند هستند و از طریق آن می‌توانند با مراحل دقیق هماهنگی و مدیریت زمان‌بندی ارائه‌ها آشنا شوند. همچنین، سایر اعضای برنامه CS Internship و حتی افراد علاقه‌مندی که خارج از این برنامه هستند، می‌توانند از این مستند به عنوان منبعی برای کسب اطلاعات درباره نحوه هماهنگی ارائه‌های آنلاین و جلوگیری از تداخل زمانی استفاده کنند.

## معرفی موضوع

با گسترش برنامه CS Internship و افزایش تعداد اینترن‌ها، برخی از فرآیندها و ساختارهای برنامه با چالش‌های جدیدی مواجه شدند. یکی از این چالش‌ها، تداخل زمانی در برگزاری ارائه‌های آنلاین اینترن‌ها بود که با افزایش تعداد ارائه‌ها به طور همزمان رخ می‌داد. همچنین، با بیشتر شدن تعداد منتورهای برنامه، هماهنگی زمان ارائه‌ها با آن‌ها نیز به یک چالش پیچیده تبدیل شد.

برخی از این چالش‌ها شامل موارد زیر است:

- هماهنگی به موقع: تعیین اینکه چند روز قبل از برگزاری ارائه آنلاین، زمان آن باید با منتورها هماهنگ شود تا همه در زمان مشخص حضور داشته باشند.
- اطلاع‌رسانی در صورت کنسلی : فرآیند مناسب برای اطلاع‌رسانی به منتورها در صورت لغو یا تغییر زمان یک ارائه آنلاین نیاز بود وجود داشته باشد.
- ایجاد یک فرآیند استاندارد : نیازی به وجود آمد تا یک فرآیند منظم برای هماهنگی زمان ارائه‌های آنلاین ایجاد شود.

## شرح جزئیات

ارائه‌های آنلاین به صورت زنده برگزار می‌شوند و کیفیت این ارائه‌ها نشان‌دهنده سطح مطالعه و آمادگی اینترن در هر استپ است. برای برگزاری موفق این ارائه‌ها، هماهنگی میان منتورها و اینترن ارائه‌دهنده ضروری است تا زمان مناسب برای حضور در جلسه مشخص شود.

به منظور ارزیابی کیفیت ارائه‌های اینترن‌ها، حضور حداقل دو منتور که در سطح دستیارمنتوری و هم‌دوره‌ی اینترن هستند، الزامی است. لازم به ذکر است که منتورها و کاندیدمنتورها نیز در سطح دستیارمنتوری قرار دارند و می‌توانند به عنوان یکی از دو منتور حاضر در ارائه حساب شوند زیرا این سطح‌ها هم شامل وظایف دستیارمنتوری میشوند.

اینترن ارائه خود را در بستر لینکدین آغاز کرده و همزمان آن را به صورت لوکال در سیستم خود نیز ضبط می‌کند. در حین ارائه‌ی اینترن، شرکت‌کننده‌های حاضر در ارائه آنلاین باید حضور خود را با ثبت یک کامنت در بخش نظرات ارائه اعلام کند. پس از پایان ارائه، اینترن موظف است از کامنت‌های ثبت‌شده در پست ارائش عکسی بگیرد تا نشان دهد چه کسانی در ارائه شرکت کرده‌اند. این تصویر باید در گروه «CS Internship - Coordination» در ساب‌گروه «General» فرستاده شود تا کوردینیتور از حضور افراد مطلع گردد. بنابراین، حضور کوردینیتور در ارائه‌ی اینترن‌ها الزامی نیست.

پس از اتمام ارائه، اینترن باید فایل ضبط‌شده‌ی ارائه خود را همراه با عنوان و توضیحات مرتبط، در گروه «CS Internship - Coordination» ارسال کند و کوردینیتور خود را تگ نماید. سپس، کوردینیتور ویدئوی ارائه را به همراه عنوان و توضیحات مربوطه در کانال یوتیوب CS Internship بارگذاری می‌نماید. به این ترتیب، فرآیند ارائه اینترن با آپلود ویدئوی ارائه در کانال یوتیوب به پایان می‌رسد و امکان دسترسی به این محتوا برای سایرین فراهم می‌شود.

## مراحل هماهنگی ارائه آنلاین

برای هماهنگی هر ارائه آنلاین، مراحل زیر باید به ترتیب انجام شود:

۱. **اعلام روز و ساعت دقیق ارائه آنلاین توسط اینترن به کوردینتور:** 
   یکی از تسک‌های هر استپ این است که اینترن، هفت روز قبل از تاریخ ددلاین خود، به کوردینتور پیام دهد و روز و ساعت دقیق ارائه آنلاین خود را اعلام کند. اینترن در گروه «CS Internship - Coordination» میبایست اعلام کند برای چه روزی در چه بازه‌ی ساعتی‌ای (مثلا ۱۸ تا ۲۱) میتواند ارائه‌ی استپش را برگزار کند.

۲. **هماهنگ کردن زمان ارائه آنلاین با منتورها:** 
   کوردینتور باید هماهنگی‌های لازم را میان منتورها برای شرکت در ارائه آنلاین انجام دهد. این هماهنگی می‌تواند از طریق منشن کردن منتورهای آن دوره در گروه تلگرامی «CS Internship - Mentors»، پیام دادن در پی‌وی منتورها، یا تماس مستقیم باشد. کوردینتور باید بررسی کند که آیا منتورها می‌توانند در تاریخ و زمان مشخص‌شده در ارائه آنلاین شرکت کنند یا خیر.

۳. **ثبت بک‌لاگ برای ارائه آنلاین:** 
   پس از هماهنگی زمان ارائه آنلاین با منتورها، کوردینتور باید یک بک‌لاگ به نام (Hold Live Presentation: نام اینترن) ایجاد کند و به ازای هر منتوری که در ارائه آنلاین شرکت می‌کند، یک تسک به نام (Attend Live Presentation: نام منتور) با زمان تسک به مدت 30 دقیقه روی برد ثبت کند.

۴. **ثبت زمان ارائه آنلاین پس از قطعی شدن در کلندر:** 
   پس از قطعی شدن زمان ارائه آنلاین، کوردینتور باید این موضوع را به اینترن خود در گروه «CS Internship - Coordination» اطلاع دهد و رویداد ارائه آنلاین را در کلندر برای تمام شرکت‌کنندگان ثبت کند.

۵. **اطلاع‌رسانی زمان ارائه آنلاین در کانال فید:** 
   کوردینتور باید در روزی که زمان ارائه آنلاین برنامه‌ریزی شده (هفت روز قبل از تاریخ ددلاین) پیام مربوطه را در کانال تلگرام «CS Internship - Feed» ارسال کند تا اگر کسی تمایل به شرکت در ارائه آنلاین دارد، بتواند از قبل برای آن برنامه‌ریزی کند.


### در صورت لغو ارائه آنلاین چه اتفاقی خواهد افتاد؟

ممکن است به دلایل مختلف، ارائه آنلاین در زمان مشخص‌شده برگزار نشود و لغو گردد. در چنین مواقعی، اینترن مسئول هماهنگی دوباره زمان ارائه آنلاین با منتورها است. همچنین، اگر شرکت‌کننده‌ای متوجه شود که نمی‌تواند در ارائه شرکت کند، باید به تمامی افرادی که تحت تأثیر قرار می‌گیرند، از جمله اینترن، کوردینیتور و هر فرد دیگری که ممکن است تحت تأثیر قرار گیرد، اطلاع دهد. 

درصورتی که ارائه‌ی اینترن به هردلایلی لغو شد، کوردینیتور میبایست به تمامی افرادی که تسک حضور در ارائه براشون خورده از برگزاری نشدن ارائه اطلاع دهد و بک‌لاگ و تسک‌های ساخته شده درباره‌ی ارائه‌ی اینترن را حذف کند. همچنین نیاز است ایونت ست شده در کلندر را نیز کنسل کند و در در کانال تلگرام «CS Internship - Feed» اطلاع‌رسانی کند که ارائه‌ی هماهنگ شده لغو شده است.

### برای برگزاری ارائه آنلاین در زمان جدید، مراحل زیر باید دنبال شود:

۱. **اعلام زمان جدید توسط اینترن به کوردینتور:**  
   اینترن موظف است بلافاصله پس از لغو، روز و ساعت جدیدی را برای ارائه‌ی خود مشخص کند. اینترن می‌تواند در گروه تلگرامی «CS Internship - Coordination» یا به‌صورت پی‌وی با منتورها هماهنگی‌های لازم را انجام دهد و نظر آن‌ها را درباره زمان جدید جویا شود.

۲. **ثبت زمان جدید ارائه آنلاین در کلندر:**  
   پس از هماهنگی زمان ارائه، و قطعی شدن زمان برگزاری، کوردینتور باید زمان جدید را در کلندر به‌روزرسانی کرده و رویداد جدیدی برای ارائه آنلاین اینترن ثبت کند.

۳. **اطلاع‌رسانی در کانال تلگرامی فید:**  
   کوردینتور موظف است در روزی که زمان جدید ارائه آنلاین برنامه‌ریزی شده است، پیام جدیدی در کانال تلگرامی «CS Internship - Feed» ارسال کند تا تمامی افرادی که علاقه‌مند به شرکت در ارائه آنلاین هستند، از زمان ارائه مطلع شوند.

   **توجه:** در ارائه آنلاین، مفهومی به نام "رد" یا "قبول" ارائه وجود ندارد. در صورتی که شرکت‌کنندگان فیدبکی داشته باشند، می‌توانند آن را از طریق لینکدین، توییتر یا گروه‌های CS Internship یا به صورت خصوصی به اینترن ارائه دهند.

## آموزش‌دهنده‌ها

منتورها در سطوح منتوری و دستیارمنتوری، همچنین افرادی که تجربه و مهارت کافی در این زمینه دارند، می‌توانند این مستند را به کوردینتورها آموزش دهند و به شفاف‌سازی موضوع بپردازند.

## نحوه‌ آموزش

آموزش‌دهنده باید مراحل زیر را دنبال کند:

۱. **بررسی مطالعه مستند:**  
   ابتدا باید اطمینان حاصل کند که فرد مورد نظر این مستند را به‌طور کامل مطالعه کرده است. اگر مستند به‌طور کامل مطالعه نشده باشد، باید از او خواسته شود که آن را مطالعه کرده و سؤالات خود را جمع‌آوری کند.

۲. **برگزاری جلسه پرسش و پاسخ:**  
   پس از جمع‌آوری سؤالات، یک جلسه برای پاسخ به ابهامات و سؤالات فرد ترتیب دهد. در این جلسه، آموزش‌دهنده باید اطمینان حاصل کند که فرد مورد نظر مستند را به‌طور کامل متوجه شده است.

۳. **آموزش ابزار و نرم‌افزارها:**  
   اگر در این مستند به ابزار یا نرم‌افزار خاصی اشاره شده است، آموزش‌دهنده باید نحوه‌ی استفاده از این ابزارها را در جلسه آموزش دهد و به فرد مورد نظر کمک کند تا با عملکرد آنها آشنا شود.

## واژه‌نامه

**تسک (Task):**  
تسک‌ها به کارهایی اطلاق می‌شوند که در هر استپ توسط اینترن باید انجام شوند. این کارها می‌توانند شامل نوشتن یک پروژه، انجام تحقیق در مورد یک موضوع خاص، برگزاری ارائه آنلاین و سایر فعالیت‌های مرتبط باشند.

