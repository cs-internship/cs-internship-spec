# راهنمایی و نظارت بر فعالیت اینترن‌ها در برنامه CS Internship

## مقدمه

اینترن‌های تمامی دوره‌ها پس از گذراندن مراحل آموزشی و رسیدن به استپ پنجم، پیش‌نیازهای لازم برای ارتقا به سطح **کارآموز منتوری** را کسب می‌کنند.  
اینترن‌ها در استپ پنجم تسکی دارند که می‌بایست آمادگی خود را برای ارتقا به سطح **کارآموز منتوری** اعلام کنند. آنها پس از اعلام آمادگی، طبق فرآیندی که در سندی جداگانه توضیح داده شده است، به سطح کارآموز منتور ارتقا می‌یابند.  
پس از رسیدن به سطح **کارآموز منتوری**، اینترن‌ها فعالیت خود را در نقش **کوردینیتور** آغاز می‌کنند.  
در این نقش، به هر کوردینیتور یک یا چند اینترن اختصاص داده می‌شود. همان‌طور که از عنوان این نقش پیداست، کوردینیتور مسئولیت هماهنگی و انجام برخی امور مربوط به اینترن‌های تحت نظر خود را برعهده دارد.


## مخاطب

هر عضوی از برنامه که قرار است نقش کوردینتوری را ایفا کند. این عضو ممکن است در سطح کارآموز منتور یا دستیارمنتور یا منتور باشد.

## معرفی موضوع

اعضای برنامه از سطح **کارآموز منتوری** می‌توانند نقش **کوردینیتور** را ایفا کنند. این نقش تنها مختص سطح کارآموز منتور نیست، بلکه سطوح بعدی (دستیار منتور و منتور) نیز برحسب نیاز می‌توانند این نقش را بر عهده داشته باشند.  
به هر یک از اعضای برنامه که قرار است در نقش کوردینیتوری فعالیت کند، یک یا چند اینترن محول می‌شود. این اینترن‌ها ممکن است از بدو ورود به برنامه، به یک کوردینیتور محول شوند و یا در ادامه مسیر، از کوردینیتور دیگری به او منتقل گردند.  
کوردینیتور از زمان ورود اینترن تا پایان فاز خودآموزی، او را همراهی می‌کند. کوردینیتور مسئولیت انجام مجموعه‌ای از امور مربوط به اینترن‌های خود از جمله دریافت گزارش هفتگی، تکمیل و به‌روزرسانی پروفایل اینترن، پاسخ به سوالات فرایندی و... را بر عهده دارد.  

در این مستند به معرفی و شرح وظایف نقش **کوردینیتوری** می‌پردازیم.


## شرح جزئیات

وظایف کوردینیتور را می‌توان در سه بخش زیر دسته‌بندی کرد:
- وظایف کوردینیتور برای ورود یک اینترن به فاز خودآموزی و شروع استپ صفر  
- وظایف کوردینیتور در طول دوره‌ی آموزشی اینترن  
- وظایف کوردینیتور در پایان فاز خودآموزی  

### وظایف کوردینیتور برای ورود یک اینترن به فاز خودآموزی و شروع استپ صفر

هنگامی که کوردینیتور یک اینترن جدید را می‌پذیرد، اقدامات زیر باید انجام شود:

۱. **افزودن اطلاعات اینترن در بخش مربوط به کوردینیتور:**  
   وارد کردن نام و نام خانوادگی اینترن در OneNote به آدرس Mentors’ Info، در ستون مربوط به دوره‌ای که اینترن در آن فعالیت می‌کند و در سطر مرتبط با نام کوردینیتور.

۲. **ایجاد پروفایل اینترن:**  
   ساخت پروفایل برای اینترن در OneNote در مسیر Program Course > Course Name > Student.  
   برای ساخت صفحهٔ پروفایل، از قالب آماده‌ی موجود در بخش Template همان دوره یک نسخه کپی گرفته شده و در صفحه‌ی جدید قرار داده می‌شود.  
   اطلاعات اولیه‌ی اینترن شامل شهر محل سکونت، دانشگاه و رشتهٔ تحصیلی، تجربیات گذشته، فعالیت‌های فعلی، و اهداف و برنامه‌های آینده است. این اطلاعات معمولاً در جلسهٔ مصاحبه ارائه می‌شود و باید در بخش مربوطه از پروفایل ثبت گردد.  
   به‌روزرسانی سایر بخش‌ها طبق سند «به‌روزرسانی پروفایل اینترن‌ها» انجام می‌شود.

۳. **افزودن اینترن به گروه‌های تلگرامی مربوطه:**  
   - گروه مسابقه تایپ (CS Internship - Type Racing)  
   - کانال اطلاع‌رسانی برنامه (CS Internship - Feed)  
   - گروه کوردینیشن (CS Internship - Coordination)  
   - گروه کلاب مرتبط با دورهٔ اینترن  

۴. **اعطای دسترسی برای مشاهده ویدیوهای دوره‌ی مبانی ارتباطات انسانی:**  
   برای مشاهده ویدیوهای منتورشیپ در هر استپ، اینترن باید به برخی از ویدیوهای بارگذاری‌شده در Google Drive دسترسی داشته باشد.  
   ابتدا اینترن آدرس Gmail خود را در گروه کوردینیشن ارسال می‌کند. سپس کوردینیتور آن پیام را به گروه منتورها فوروارد می‌کند تا دسترسی توسط منتورها ایجاد شود.  
   کوردینیتور موظف است پیگیری نماید تا مطمئن شود دسترسی فعال شده است.

۵. **تحویل استپ صفر و برگزاری جلسه پرسش و پاسخ:**  
   ارسال لینک داکیومنت استپ صفر به اینترن.  
   طبق راهنمای ارائه‌شده در استپ، اینترن باید یک جلسهٔ پرسش و پاسخ با کوردینیتور تنظیم کند.  
   در این جلسه، کوردینیتور فقط به پرسش‌های اینترن پاسخ می‌دهد و وظیفهٔ توضیح روندها را ندارد.  
   اگر اینترن آمادگی کافی نداشته باشد و پرسش‌هایی مطرح کند که پاسخشان به‌روشنی در داکیومنت آمده باشد، می‌توان از او خواست مطالعهٔ دقیق‌تری داشته باشد و جلسه را در زمان دیگری برگزار کند.

۶. **تعیین زمان ارسال گزارش‌ها:**  
   اینترن موظف است فعالیت‌هایی را که طی دوره انجام می‌دهد، به‌صورت گزارش‌های هفتگی برای کوردینیتور خود ارسال کند.  
   بنابراین، کوردینیتور و اینترن باید بر سر زمان مشخصی برای ارسال گزارش‌ها توافق کنند و یک روز ثابت برای این کار تعیین شود.  
   لازم به ذکر است که این روز نباید دوشنبه باشد.

### وظایف کوردینیتور در طول فاز خودآموزی اینترن‌ها

۱. **به‌روزرسانی پروفایل اینترن:**  
کوردینیتور موظف است پروفایل اینترن(ها) را در موارد زیر به‌روزرسانی کند:  
- ثبت تاریخ تعهد اینترن برای اتمام استپ
- ثبت گزارش‌های هفتگی ارسال شده توسط اینترن 
- ثبت وقایع مهم مربوط به اینترن‌ها  
راهنمای کامل این مرحله در مستند [«راهنمای به‌روزرسانی و مدیریت پروفایل اینترن‌ها در برنامه CS Internship»](https://github.com/cs-internship/cs-internship-spec/blob/master/processes/documents/Update%20Interns%20Profile%20--fa.md) موجود است.

۲. **پاسخ‌گویی به سوالات اینترن:**  
کوردینیتور باید به سوالات اینترن‌ها پاسخ دهد.  
- در صورتی که پرسش‌ها مربوط به فرایندها و قوانین برنامه باشد، پاسخ طبق دستورالعمل‌ها ارائه می‌شود.  
- اگر سوال خارج از این حوزه باشد، بر اساس نوع موضوع به دستیار منتور یا منتور ارجاع داده می‌شود.

۳. **تنظیم زمان ارائه آنلاین اینترن:**  
کوردینتور موظف است در صورت درخواست اینترن، زمانی را برای ارائه آنلاین اینترن تنظیم کند.
جزییات کامل این فرآیند در داکیومنت [«هماهنگی زمان ارائه آنلاین»](https://github.com/cs-internship/cs-internship-spec/blob/master/processes/documents/Set%20Live%20Presentation%20Time%20--fa.md) شرح داده شده است.

۴. **پیگیری اعطای دسترسی به دورهٔ مبانی مربی‌گری:**  
هنگامی که اینترن مراحل دورهٔ **مبانی ارتباطات انسانی** را به پایان رساند، وارد مرحلهٔ جدیدی تحت عنوان **دورهٔ مبانی مربی‌گری** می‌شود.  
در این بخش، اینترن از کوردینیتور خود درخواست دسترسی به ویدیوهای مربوط به دورهٔ مبانی مربی‌گری را ارائه می‌دهد.  
کوردینیتور موظف است آدرس Gmail اینترن را در گروه تلگرامی منتورها ارسال کند تا منتورها دسترسی لازم را ایجاد کنند.  
در نهایت، پیگیری فعال شدن این دسترسی بر عهدهٔ کوردینیتور است تا اطمینان حاصل شود که اینترن می‌تواند به محتوای آموزشی مربوطه دسترسی پیدا کند.

۵. **اطلاع‌رسانی در جلسهٔ عملیاتی دربارهٔ وضعیت اینترن‌ها:**  
در جلسات عملیاتی هفتگی، کوردینیتور فعالیت‌های انجام‌شده برای اینترن‌های تحت نظر خود را گزارش می‌دهد و وقایع مهم را مطرح می‌کند.

۶. **اقدامات مربوط به همیار فنی شدن اینترن‌ها و مدیریت تغییر زمان جلسات:**  
کوردینیتور مسئول هماهنگی فرآیند همیار فنی شدن اینترن و تنظیم زمان جلسات همیاری فنی است. 
در قسمت زیر اقدامات لازم برای این بخش بطور کامل توضیح داده شده است.


#### اقدامات کوردینیتور در صورت درخواست اینترن برای همیارفنی شدن 
از استپ ۳ به بعد، پذیرفتن نقش همیار فنی برای همه‌ی اینترن‌ها الزامی است و بخشی از فرآیند یادگیری آن‌ها در برنامه به‌شمار می‌رود. بنابراین، هر اینترن موظف است این نقش را بر عهده بگیرد و وظایف مربوط به آن را به‌درستی انجام دهد.

در همین راستا، هرگاه اینترنی به نقش همیار فنی وارد می‌شود یا در صورتی که پیش‌تر در این نقش بوده و اکنون قصد دارد سطح خود را ارتقا دهد، لازم است این موضوع را به‌صورت رسمی به کوردینیتور خود اعلام کند. این اعلام به‌منزله‌ی آمادگی برای پذیرش مسئولیت‌های مربوط به نقش یا سطح جدید است.

پس از اعلام، کوردینیتور از اینترن می‌خواهد زمان پیشنهادی خود را برای برگزاری جلسات هفتگی همیار فنی (هر هفته یک جلسه‌ی یک‌ساعته) اعلام کند.

کوردینیتور باید چهار اقدام اصلی را انجام دهد:

۱- تنظیم تسک در Azure Board

۱-۱- اگر اینترن قرار است همیارفنی شود:

باید برای او یک تسک در فیچر Technical Sessions در بکلاگ TEMPLATE Hold Technical Sessions - Technical Assistant Level 1 ایجاد شود:

عنوان تسک شامل مسیر آموزشی مانند "C#" یا "ML" به همراه روز و ساعت پیشنهادی از طرف اینترن (مطابق تصویر پایین) تنطیم می شود و در آخر تسک به نام اینترن اساین می شود.

۱-۲-	اگر فقط تغییر سطح همیارفنی انجام می‌شود:

تسک‌ مرتبط با اینترن به بکلاگ سطح جدید (مثلاً Level 2) منتقل می‌شوند.
<img width="1880" height="1006" alt="image" src="https://github.com/user-attachments/assets/251fb9b8-49df-41aa-aff7-2ed8e19248c0" />
با توجه به آماده بودن بورد Azure برای سه اسپرینت آینده، ضروری است که برای همیار فنی جدید، تسک‌های مربوط به برگزاری جلسات فنی در هر سه اسپرینت ایجاد شوند.

۲- تنظیم تسک حضور در جلسه اسپیرنت عملیاتی در Azure Board:

با توجه به این‌که در دوره، همیار فنی جدید وظیفه ای بر عهده گرفته است، لازم است در جلسه اسپیرینت هفتگی شرکت کند. بنابراین، باید تسک مربوط به حضور در این جلسه، هم در تمپلیت [TEMPLATE] Team A (Mon. 19:00-20:00) Operational Meeting Participation [Sprint No.] و هم برای سه اسپرینت آینده، به نام همیار فنی در مسیر زیر ایجاد شود:

Azure Boards → Backlogs → Attending Operational Meetings

۳- ایجاد لینک جلسه ثابت در Microsoft Teams

تمام جلسات فنی به‌دلیل نظم و برنامه‌ریزی دقیق، دارای لینک ثابت در برنامه Teams هستند؛ به همین دلیل، ایجاد لینک ثابت برای جلسات همیارفنیِ لازم است. برای این کار وارد Microsoft Teams شوید و روی گروه مربوط به جلسات فنی (Technical Sessions) کلیک کنید.

روی فلش کنار دکمه‌ی Meet (مطابق تصویر پایین) کلیک کرده و گزینه‌ی Schedule a meeting را انتخاب کنید.

![image](https://github.com/user-attachments/assets/9e64d047-c51c-4cf6-9d18-676d0a962d90)

فرم جلسه را به این شکل تکمیل کنید:

عنوان Title: نام اینترن + مسیر دوره (مثل "Web" یا "C#") + روز هفته + ساعت اعلام‌شده.

ساعت Time: ساعت ثابتی که اینترن برای جلساتش اعلام کرده است.

تاریخ Date: نیازی به تغییر تاریخ نیست (همان تاریخ پیش‌فرض باقی بماند).

حاضرین در جلسه Attendees: نیازی به اضافه یا تغییر افراد حاضر نیست.

تکرار Repeat: حتماً روی گزینه‌ی Weekly تنظیم شود.

ضبط خودکار Recording: گزینه‌ی Record automatically فعال شود.

روی دکمه‌ی Send کلیک کنید.

![image](https://github.com/user-attachments/assets/0df1483c-651e-41e1-8d6e-ddde0144f79c)

پس از ایجاد، لینک جلسه را از تقویم Teams کپی کرده و برای اطلاع‌رسانی استفاده کنید.


۴- پین و اطلاع‌رسانی در گروه تلگرام Coordination

یک لیست از جلسات فنی، شامل روز، ساعت و لینک هر جلسه، در گروه تلگرام Coordination Meeting موجود است. کوردینیتور باید ابتدا وارد این گروه شود و پیام پین‌شده‌ی مربوط به جلسات فنی را کپی کند. سپس پیام پین‌شده‌ی قبلی را Unpin کرده و یک پیام جدید شامل اطلاعات همیار فنی و لینک جلسه‌ای که از Teams کپی شده است، ارسال کرده و آن را Pin کند.کوردینیتور باید حداقل یک‌بار وارد جلسه‌ی Teams شود تا از فعال بودن صحیح گزینه‌ی "ضبط خودکار" (Record automatically) و آغاز خودکار فرآیند ضبط اطمینان حاصل کند.

#### نحوه‌ی مدیریت تغییر زمان جلسات همیاری فنی (هفتگی یا موردی)
اگر همیار فنی بخواهد زمان جلسات هفتگی همیاری فنی خود را به‌طور دائمی تغییر دهد (برای مثال، از روزی به روز دیگر یا ساعتی به ساعت دیگر منتقل کند)، لازم است موضوع را به کوردینیتور خود اطلاع دهد. کوردینیتور باید تغییرات لازم را در موارد زیر اعمال کند:

۱- فایل تمپلیت Azure Board و بک لاگ های اسپرینت های پیش رو

۲- عنوان لینک ثابت جلسه‌ی Teams که از قبل ساخته شده است

۳- پیام پین‌شده در گروه Coordination Meeting

اگر همیار فنی بصورت موردی، زمان جلسه در یک هفته را بخواهد تغییر دهد، کارهای لازم برای آن را باید خودش انجام دهد. مراحل آن در داکیومنت [«راهنمای نقش همیار فنی و دستورالعمل‌های آن»](https://github.com/cs-internship/cs-internship-spec/blob/master/processes/documents/Technical%20Assistant%20Role%20and%20Guidelines%20--fa.md) آمده ست.

### وظایف کوردینیتور در پایان فاز خودآموزی

- **انتقال پروفایل اینترن به پوشه Graduates:**  
  پس از پایان دورهٔ خودآموزی، کوردینیتور موظف است پروفایل اینترن را در OneNote به مسیر Program Course > Course Name > Graduates منتقل کند.

- **اقدامات لازم برای اضافه شدن اینترن به گروه تلگرامی CS Job Network:**  
  پس از اتمام فاز خودآموزی، کوردینیتور باید اقدامات لازم جهت ورود اینترن به گروه تلگرامی CS Job Network را انجام دهد.  
  جزییات کامل مربوط به این مرحله در مستند [«فرایند ورود اینترن‌ها به دوره کارآموزی عملی»](https://github.com/cs-internship/cs-internship-spec/blob/master/processes/documents/Intern%20Entry%20Process%20for%20Practical%20Internship%20in%20Companies%20--fa.md) شرح داده شده است.


## آموزش‌دهنده‌ها

منتورها و دستیارمنتورها و افرادی که تجربه و مهارت کافی را در این زمینه دارند می‌توانند این مستند را به کارآموزمنتورها آموزش دهند و به شفّاف‌سازی موضوع این مستند بپردازند.

## نحوه آموزش

آموزش‌دهنده، ابتدا باید اطمینان حاصل کند فردی که قرار است آموزش ببیند این مستند را از قبل مطالعه کرده باشد. در غیر اینصورت، آموزش‌‌دهنده باید از او بخواهد که مستند را به طور کامل مطالعه کند و سؤالات خود را جمع‌آوری نماید. پس از اینکه فرد این مستند را مطالعه کرد، آموزش‌دهنده باید جلسه‌ای را برای رفع سؤالات و ابهامات او ترتیب داده و از اینکه این مستند را کامل متوجه شده‌است اطمینان حاصل کند. اگر در این مستند، به ابزار یا نرم‌افزار خاصی اشاره شده است، آموزش‌دهنده می‌تواند در صورت نیاز در یک جلسه نحوه‌ استفاده از این ابزارها را نشان دهد.

## واژه‌نامه

- **پروفایل (Profile):** صفحه‌ای در OneNote که اطلاعات اولیه و گزارش فعالیت‌های اینترن در آن ثبت می‌شود.
- **استپ (Step):** مرحله‌ای از دوره که شامل تسک‌ها و آیتم‌های مطالعاتی است.
- **استادی**‌**آیتم (Study Item):** منابع مطالعاتی شامل کتاب، مقاله، ویدیو و ...
- **تسک (Task):** تمرین یا کاری که اینترن باید انجام دهد.
- **ارائه آنلاین (Live Presentation):** ارائه‌ی بیست‌دقیقه‌ای پایانی هر استپ، برای مرور و جمع‌بندی یادگیری‌ها.
- **کوردینیتور:** در برنامه CS Internship، افراد وظایف و نقشهای متفاوتی را برعهده می‌گیرد. به نقشی که فرد در قبال و تعامل با اینترن دارد، «کوردینیتور»‌ گفته می‌شود.
