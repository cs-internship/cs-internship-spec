# مستند پنالتی نقض اینتگریتی



## مقدمه

برنامهٔ CS Internship، مانند هر برنامهٔ حرفه‌ای دیگر، مجموعه‌ای از قوانین و چارچوب‌های مشخص دارد. این قوانین، پایه‌های اصلی نظم، هماهنگی و پیشبرد مؤثر فعالیت‌ها در برنامه هستند و با هدف ایجاد محیطی منسجم، عادلانه و رشد‌محور طراحی شده‌اند.

پایبندی به این چارچوب‌ها، نه‌تنها نشان‌دهندهٔ تعهد و مسئولیت‌پذیری حرفه‌ای هر اینترن است، بلکه در حفظ کیفیت تجربهٔ جمعی تمامی اعضای برنامه نیز نقش کلیدی ایفا می‌کند. با این حال، در مواردی که این قوانین نقض شوند یا تعهدات به‌درستی انجام نگیرند، سازوکاری تحت عنوان پنـالتی در نظر گرفته شده‌است.

این سند با هدف تبیین این سازوکار و شفاف‌سازی روند اعمال پنالتی‌ها تدوین شده‌است.



## مخاطب

این مستند برای اینترن‌ها و منتورها در هر سطحی قابل استفاده است.



## معرفی موضوع

سیستم پنالتی در برنامهٔ CS Internship به‌گونه‌ای طراحی شده که در مواجهه با تخلفات یا کوتاهی‌های احتمالی، واکنشی روشن، منصفانه و قابل پیش‌بینی ارائه دهد؛ به‌طوری که هم به حفظ ساختار برنامه کمک کند و هم مسیر یادگیری اینترن‌ها را تقویت نماید.

هدف این است که همهٔ اعضای برنامه — چه اینترن و چه منتور — تصویری روشن از سازوکار پنالتی داشته باشند و بدانند چه رفتارهایی قابل‌قبول نیست و در صورت وقوع، چه واکنشی در انتظار آن‌هاست.


## شرح جزئیات

### ۱. عدم شرکت در جلسه فنی از قبل برنامه‌ریزی‌شده بدون اطلاع قبلی

چنانچه اینترن در جلسه فنی که برایش برنامه‌ریزی‌شده است شرکت نکند و این مورد را از قبل اطلاع نداده باشد، به مدت یک هفته نمی‌تواند در جلسه فنی شرکت کند و این مورد در پروفایل او ثبت خواهد شد.



### ۲. عدم شرکت در جلسه کارگاه از قبل برنامه‌ریزی‌شده بدون اطلاع قبلی

چنانچه اینترن در جلسه کارگاه که برایش تنظیم‌شده است شرکت نکند و این مورد را از قبل اطلاع نداده باشد، به مدت دو هفته نمی‌تواند در جلسه کارگاه شرکت کند و این مورد در پروفایل او ثبت خواهد شد.



### ۳. عدم اتمام استپ در زمانی که متعهد شده است

چنانچه اینترن نتواند استپ خود را با توجه به تعهدی که مشخص کرده است، به اتمام برساند و نیاز به تغییر تعهد داشته باشد، می‌تواند تعهد خود را تغییر دهد. در خصوص تعداد تغییرات تعهد، هیچ محدودیتی وجود ندارد.  
اما چنانچه اینترن زودتر از تعهدی که مشخص کرده است استپ موردنظر را به اتمام برساند و درخواست تغییر تعهد به زمانی جلوتر را داشته باشد، این امر فقط یک‌بار در طول گذراندن استپ‌ها امکان‌پذیر است. تغییر تعهد در پروفایل اینترن ثبت خواهد شد.  
چنانچه تعهد مشخص‌شده توسط اینترن سپری شود و پس از آن تعهد جدیدی مشخص کند، این مورد نیز در پروفایل او ثبت خواهد شد.



### ۴. عدم اعلام تعهد ۲۴ ساعت پس از دریافت محتوای استپ

اینترن لازم است پس از دریافت محتوای استپ جدید خود، قبل از سپری شدن مهلت ۲۴ ساعته، تعهد استپ جدید را در بخش **Reports** گروه **CS Internship - Coordination** اعلام کند و کوردینیتور خود را منشن کند.  
چنانچه اینترن در مهلت ۲۴ ساعته، تعهد استپ جدید خود را اعلام نکند، این مورد در پروفایل او ثبت خواهد شد.



### ۵. عدم شرکت در جلسه صحبت با افراد حاضر در برنامه در استپ صفر

چنانچه اینترن در استپ صفر، زمانی را برای صحبت با افراد موردنظر مشخص کرده باشد اما در آن زمان حاضر نشود، این مورد در پروفایل اینترن ثبت خواهد شد.
## شرح جزئیات پنالتی‌ها

در این بخش، انواع موقعیت‌هایی که ممکن است منجر به ثبت پنالتی یا آغاز فرآیند خروج اینترن از برنامه شود، به‌صورت شفاف و طبقه‌بندی‌شده شرح داده شده‌اند.

---

### 1. عدم حضور در جلسات رسمی

- **عدم شرکت در جلسات فنی (Technical Session):**  
  اگر اینترن در جلسهٔ فنی‌ای که از پیش با هماهنگی خودش تعیین شده شرکت نکند، این موضوع در پروفایل او ثبت می‌شود و در هفتهٔ آینده مجاز به درخواست جلسهٔ فنی جدید نخواهد بود.

- **عدم حضور در جلسات همیاری فنی (Peer Support):**  
  عدم شرکت در جلسات همیاری فنی، با وجود ثبت‌نام یا تنظیم وقت قبلی، موجب ثبت نوت در پروفایل اینترن می‌شود و او در هفتهٔ بعد مجاز به شرکت در این نوع جلسات نخواهد بود.

- **عدم حضور در کارگاه‌های منتورشیپ (Mentorship Workshops):**  
  اگر اینترن در کارگاه منتورشیپی که برایش برنامه‌ریزی شده شرکت نکند، نوت مربوط به آن در پروفایلش درج می‌گردد و ممکن است بر دسترسی او به جلسات آتی تأثیر بگذارد.

- **عدم حضور در هر جلسهٔ از پیش تعیین‌شده:**  
  غیبت بدون اطلاع یا توضیح موجه در هر نوع جلسه‌ای (اعم از منتورشیپ، فنی، یا هماهنگی)، در پروفایل اینترن ثبت می‌شود و ممکن است در تصمیم‌گیری‌های آتی برنامه تأثیرگذار باشد.

---

### 2. گزارش‌دهی و پیگیری تعهدات

- **عدم ارسال گزارش هفتگی:**  
  اینترن‌ها موظف‌اند هر هفته گزارشی از پیشرفت خود را برای کوردینیتور ارسال کنند. عدم ارسال گزارش در هر هفته، به‌عنوان یک نوت در پروفایل فرد ثبت خواهد شد.

- **عدم تعیین ددلاین استپ پس از شروع آن:**  
  در آغاز هر استپ، کوردینیتور محتوای استپ را برای اینترن ارسال می‌کند و اینترن موظف است حداکثر ظرف ۲۴ ساعت، ددلاین پیشنهادی خود برای پایان استپ را اعلام کند. عدم انجام این کار، موجب ثبت نوت در پروفایل خواهد شد.

---

### 3. تخطی از ددلاین‌ها و تعهدات کلان

- **عدم پایبندی به ددلاین ۱۰ هفته‌ای برای هر استپ:**  
  هر استپ باید ظرف حداکثر ۱۰ هفته به پایان برسد. اگر این زمان سپری شود و استپ تکمیل نشده باشد، فرآیند خروج اینترن از برنامه به‌صورت خودکار آغاز می‌شود. این قانون با هدف حفظ استمرار در روند یادگیری و انطباق با طراحی آموزشی برنامه وضع شده است.

- **عدم پایبندی به تعهد شخصی پس از دو هفته تأخیر:**  
  اگر اینترنی خود تعهد مشخصی برای پایان یک استپ بدهد اما با گذشت دو هفته همچنان به آن عمل نکند، فرآیند خروج او به‌صورت خودکار آغاز خواهد شد.

---

### 4. تعامل با منتورها و پاسخ‌گویی

- **رد درخواست جلسهٔ منتور:**  
  اگر منتوری از اینترن درخواست جلسه داشته باشد و اینترن بدون دلیل موجه از شرکت در جلسه امتناع کند، این رفتار به‌منزلهٔ عدم تمایل به حل مسئله تلقی شده و فرآیند خروج از برنامه برای او آغاز خواهد شد. گفت‌وگو و تبادل نظر پایهٔ اصلی حل مسائل در این برنامه است.

- **تصمیم جمعی منتورها برای خروج یک اینترن:**  
  در صورتی که بیش از نیمی از منتورها در یک سطح به این نتیجه برسند که اینترنی نباید در برنامه باقی بماند، فرآیند خروج آن فرد آغاز خواهد شد. این تصمیم معمولاً مبتنی بر عملکرد کلی، تعاملات، و تطابق با ارزش‌های برنامه است.



## آموزش‌دهنده‌ها

کوردینیتورها و تمامی افرادی که از پنالتی‌های تعیین‌شده آگاهی دارند.



## نحوه آموزش

آموزش‌دهنده ابتدا باید اطمینان حاصل کند که فرد موردنظر برای آموزش، این مستند را مطالعه کرده است. در غیر اینصورت از او بخواهید که مستند را کامل مطالعه کند و سؤالات خود را جمع‌آوری نماید. آموزش‌دهنده علاوه بر پاسخگویی به سؤالات فرد موردنظر باید اطمینان حاصل کند که او تمام موارد گفته‌شده در این مستند را متوجه شده است.




## واژه‌نامه

- **پنالتی:** جریمه‌ای که برای عدم رعایت اینتگریتی در نظر گرفته شده است.  
- **جلسه کارگاه:** جلساتی که اینترن‌ها پس از تماشای هر جلسه از ویدیوهای مبانی ارتباطات یا مربیگری، در آن شرکت می‌کنند.  
- **جلسه فنی:** جلساتی با حضور منتورهای فنی که اینترن‌ها به ازای هر ۲۵ ساعتی که صرف گذراندن استپ‌های دوره کرده‌اند، در صورت تمایل در آن شرکت می‌کنند.
