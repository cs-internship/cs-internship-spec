# راهنمایی و نظارت بر فعالیت اینترن‌ها در برنامه CS Internship

## مقدمه

در برنامه‌ی CS Internship، فعالیت‌های مشخصی برای هر اینترن تعریف شده است که انجام صحیح و مؤثر آن‌ها نیازمند راهنمایی و نظارت مستمر است. این مسئولیت در سطوح مختلفی مانند منتور، منتور فنی و کوردینیتور انجام می‌شود.
این مستند به‌طور مشخص نقش و مسئولیت‌های کوردینیتورها را توضیح می‌دهد؛ افرادی که مستقیماً با اینترن‌ها در ارتباط هستند و مسیر مطالعاتی آن‌ها را راهنمایی و پیگیری می‌کنند. همچنین نحوه ارجاع مسائل به منتور یا منتور فنی را هم شرح می‌دهد.

## مخاطب

مخاطبان این مستند کوردینیتورها به عنوان نقش اصلی، دستیارمنتورها و منتورها برای آشنایی بیشتر با فرآیند نظارت، و سایر اعضای تیم عملیاتی هستند که نیاز به درک دقیق‌تری از روند راهنمایی و پیگیری فعالیت اینترن‌ها دارند.

## معرفی موضوع

در این برنامه، هر اینترن یک دوره را انتخاب می‌کند که از چندین استپ (Step) تشکیل شده است. هر استپ نیز شامل:

- تسک (Task): وظایف اجرایی مشخص
- استادی‌آیتم (Study Item): منابع آموزشی مانند کتاب، مقاله، ویدیو
  
برای گذراندن موفق یک استپ، اینترن باید تمام تسک‌ها و آیتم‌های مطالعاتی را انجام دهد. در این مسیر، نیاز به راهنمایی و نظارت از سوی فردی آگاه وجود دارد. این نقش بر عهده کوردینیتور است.

**وظایف اصلی کردینیتور:**

- بررسی فعالیت اینترن بر اساس تعهدات اولیه
- هماهنگی جلسات ارائه‌ی پایان هر استپ (Live Presentation)
- تحویل و ثبت استپ‌های تکمیل‌شده
- گزارش‌دهی مستمر در جلسات عملیاتی
- ثبت وقایع مهم در پروفایل اینترن در OneNote
- ارجاع مسائل به منتور یا منتور فنی در صورت لزوم
- اقدامات موردنیاز جهت همیارفنی شدن اینترن

## شرح جزئیات

### هماهنگی و آماده‌سازی مقدمات شروع فعالیت اینترن توسط کوردینیتور

هنگامی که کوردینیتور یک اینترن جدید می‌پذیرد، از اولین کارهایی که باید انجام دهد موارد زیر است که در ادامه به شرح آن می‌پردازیم.

**1. اضافه کردن اطلاعات اینترن در بخش اطلاعات مربوط به کوردینیتور:**

- وارد کردن نام و نام خانوادگی اینترن در وان‌نوت به آدرس [Mentors’ Info](https://onedrive.live.com/view.aspx?resid=A9B215A332F3E600%21392628&id=documents&wd=target%28Mentors%27%20Info.one%7C0D288A60-6B0B-4B53-9631-BAA46BD790A9%2F%29)، در ستون مربوط به دوره‌ای که اینترن در آن فعالیت می‌کند و در سطر مربوط به خودِ کوردینیتور.

**2.  ایجاد پروفایل اینترن:** 

- ایجاد پروفایل برای اینترن در وان نوت به آدرس Program Cours > Cours Name > Student
- برای ساخت صفحه پروفایل، از قالب آماده‌ی موجود در بخش Template همان دوره یک نسخه کپی بگیرید و در صفحه جدید قرار دهید.
- اطلاعات اولیه‌ی اینترن شامل شهر محل سکونت، دانشگاه و رشته‌ی تحصیلی، تجربیات گذشته، فعالیت‌های فعلی و اهداف و برنامه‌های آینده است. این اطلاعات معمولاً در جلسه‌ی مصاحبه توسط اینترن ارائه می‌شود و باید در بخش مربوطه از صفحه‌ی پروفایل ثبت شود.
- به‌روزرسانی سایر بخش‌ها طبق داکیومنت [«به‌روزرسانی پروفایل اینترن‌ها»](https://github.com/cs-internship/cs-internship-spec/blob/master/processes/documents/Update%20Interns%20Profile%20--fa.md) انجام می‌شود.
 
**3. اضافه کردن اینترن به گروه‌های تلگرامی مربوطه**

- گروه مسابقه تایپ (CS Internship - Type Racing)
- کانال اطلاع رسانی برنامه (CS Internship - Feed)
- گروه کوردینیشن (CS Internship - Coordination)
- گروه کلاب مربوط به دوره‌ی اینترن
  
**4. آشنایی با نحوه‌ی هماهنگی جلسات فنی و کارگاه‌ها بر روی برد:**
- برای ارزیابی عملکرد اینترن‌ها در طول دوره، جلسات هفتگی تحت عنوان «جلسات فنی» با حضور منتورهای فنی هر دوره برگزار می‌شود. حضور اینترن در این جلسات بسته به شرایط مشخصی امکان‌پذیر است. همچنین، در هر مرحله (Step) اینترن موظف است تعدادی از ویدیوهای آموزشی کارگاه را مشاهده کرده و در جلسات مرتبط با آن‌ها شرکت کند.
- هماهنگی این جلسات از طریق Azure Board انجام می‌شود و مسئولیت آن بر عهده‌ی خود اینترن است. برای استفاده از Azure Board، اینترن باید دسترسی لازم را داشته باشد. برای دریافت این دسترسی، اینترن باید در گروه کوردینیشن، ایمیل Outlook خود را ارسال کرده و از کوردینیتور درخواست دسترسی کند. سپس کوردینیتور، پیام را به گروه منتورها منتقل کرده و پیگیری لازم را برای ایجاد دسترسی انجام می‌دهد تا اطمینان حاصل شود که دسترسی موردنظر فراهم شده است.

**5. تحویل استپ صفر به اینترن و برگزاری جلسه پرسش و پاسخ:**
  
- ارسال لینک داکیومنت استپ صفر به اینترن.
- مطابق راهنمای ارائه‌شده در استپ، اینترن موظف است یک جلسه‌ی پرسش و پاسخ با کوردینیتور تنظیم کند.
- در این جلسه، نقش کوردینیتور صرفاً پاسخ‌گویی به سوالات اینترن است و توضیح پروسه ها بر عهده‌ی او نیست.
- در صورتی که اینترن در جلسه آمادگی کافی نداشته باشد و پرسش‌هایی مطرح کند که پاسخ آن‌ها به‌وضوح در داکیومنت آمده است، می‌توان از وی خواست مطالعه‌ی دقیق‌تری انجام داده و زمان جدیدی برای جلسه تعیین کند.

**6. تحویل تمپلیت گزارش جلسات منتورشیپ:**

- برای مشاهده‌ی ویدیوهای منتورشیپ در هر استپ، اینترن‌ها باید به تعدادی از ویدیوهای بارگذاری‌شده در Google Drive دسترسی داشته باشند. برای دریافت این دسترسی، اینترن ابتدا باید آدرس Gmail خود را در گروه کوردینیشن ارسال کند. پس از آن، کوردینیتور پیام را به گروه منتورها فوروارد می‌کند تا دسترسی لازم توسط منتورها ایجاد شود. در نهایت، کوردینیتور موظف است پیگیری کند تا اطمینان حاصل شود که دسترسی برای اینترن فعال شده است.
- پس از مشاهده‌ی هر ویدیوی منتورشیپ، اینترن موظف است گزارشی مطابق با تمپلیت تعیین‌شده تهیه کرده و آن را برای کوردینیتور مربوطه ارسال کند. این گزارش‌دهی به منظور اطمینان از درک مطالب مطرح‌شده در ویدیو و پیگیری روند پیشرفت اینترن‌ها انجام می‌شود.
- تمپلیت مربوط به تهیه گزارش‌ها از طریق [این لینک](https://github.com/cs-internship/cs-internship-spec/blob/master/processes/documents/CSI%20-%20Template%20-%20Mentor%20Training%20Report%20-%20Farsi.docx) در دسترس است. در این فایل، ساختار کلی گزارش مشخص شده و نکات مهمی که باید در هر گزارش لحاظ شود، به‌صورت دقیق توضیح داده شده‌اند. این تمپلیت به اینترن‌ها کمک می‌کند تا گزارش‌های خود را به شکل منسجم و کامل تهیه و ارسال کنند

**7. تعیین زمان ارسال گزارش:**

- اینترن موظف است فعالیت‌هایی را که در طول دوره انجام می‌دهد، به‌صورت گزارش هفتگی برای کوردینیتور خود ارسال کند. به همین منظور، کوردینیتور و اینترن باید درباره‌ی زمان مشخصی برای ارسال این گزارش‌ها به توافق برسند و روزی ثابت را برای این کار تعیین کنند. لازم به ذکر است که این روز نباید دوشنبه باشد.

## اقدامات کوردینیتور در صورت درخواست اینترن برای همیارفنی شدن 
از استپ ۳ به بعد، پذیرفتن نقش همیار فنی برای همه‌ی اینترن‌ها الزامی است و بخشی از فرآیند یادگیری آن‌ها در برنامه به‌شمار می‌رود. بنابراین، هر اینترن موظف است این نقش را بر عهده بگیرد و وظایف مربوط به آن را به‌درستی انجام دهد.

در همین راستا، هرگاه اینترنی به نقش همیار فنی وارد می‌شود یا در صورتی که پیش‌تر در این نقش بوده و اکنون قصد دارد سطح خود را ارتقا دهد، لازم است این موضوع را به‌صورت رسمی به کوردینیتور خود اعلام کند. این اعلام به‌منزله‌ی آمادگی برای پذیرش مسئولیت‌های مربوط به نقش یا سطح جدید است.

پس از اعلام، کوردینیتور از اینترن می‌خواهد زمان پیشنهادی خود را برای برگزاری جلسات هفتگی همیار فنی (هر هفته یک جلسه‌ی یک‌ساعته) اعلام کند.

کوردینیتور باید سه اقدام اصلی را انجام دهد:

۱- تنظیم تسک در Azure Board

۱-۱- اگر اینترن قرار است همیارفنی شود:

باید برای او یک تسک در فیچر Technical Sessions در بکلاگ TEMP Hold Technical Sessions - Technical Assistant Level 1 ایجاد شود:

عنوان تسک شامل مسیر آموزشی مانند "C#" یا "ML" به همراه روز و ساعت پیشنهادی از طرف اینترن (مطابق تصویر پایین) تنطیم می شود و در آخر تسک به نام اینترن اساین می شود.

۱-۲-	اگر فقط تغییر سطح همیارفنی انجام می‌شود:

تسک‌ مرتبط با اینترن به بکلاگ سطح جدید (مثلاً Level 2) منتقل می‌شوند.
![image](https://github.com/user-attachments/assets/ccfa988f-992a-4f55-9214-9934b654f844)

۲- ایجاد لینک جلسه ثابت در Microsoft Teams

تمام جلسات فنی به‌دلیل نظم و برنامه‌ریزی دقیق، دارای لینک ثابت در برنامه Teams هستند؛ به همین دلیل، ایجاد لینک ثابت برای جلسات همیارفنیِ لازم است. برای این کار وارد Microsoft Teams شوید و روی گروه مربوط به جلسات فنی (Technical Sessions) کلیک کنید.

روی فلش کنار دکمه‌ی Meet (مطابق تصویر پایین) کلیک کرده و گزینه‌ی Schedule a meeting را انتخاب کنید.

![image](https://github.com/user-attachments/assets/9e64d047-c51c-4cf6-9d18-676d0a962d90)

فرم جلسه را به این شکل تکمیل کنید:

عنوان Title: نام اینترن + مسیر دوره (مثل "Web" یا "C#") + روز هفته + ساعت اعلام‌شده.

ساعت Time: ساعت ثابتی که اینترن برای جلساتش اعلام کرده است.

تاریخ Date: نیازی به تغییر تاریخ نیست (همان تاریخ پیش‌فرض باقی بماند).

حاضرین در جلسه Attendees: نیازی به اضافه یا تغییر افراد حاضر نیست.

تکرار Repeat: حتماً روی گزینه‌ی Weekly تنظیم شود.

ضبط خودکار Recording: گزینه‌ی Record automatically فعال شود.

روی دکمه‌ی Send کلیک کنید.

![image](https://github.com/user-attachments/assets/0df1483c-651e-41e1-8d6e-ddde0144f79c)

پس از ایجاد، لینک جلسه را از تقویم Teams کپی کرده و برای اطلاع‌رسانی استفاده کنید.


۳- پین و اطلاع‌رسانی در گروه تلگرام Coordination

یک لیست از جلسات فنی، شامل روز، ساعت و لینک هر جلسه، در گروه تلگرام Coordination Meeting موجود است. کوردینیتور باید ابتدا وارد این گروه شود و پیام پین‌شده‌ی مربوط به جلسات فنی را کپی کند. سپس پیام پین‌شده‌ی قبلی را Unpin کرده و یک پیام جدید شامل اطلاعات همیار فنی و لینک جلسه‌ای که از Teams کپی شده است، ارسال کرده و آن را Pin کند.کوردینیتور باید حداقل یک‌بار وارد جلسه‌ی Teams شود تا از فعال بودن صحیح گزینه‌ی "ضبط خودکار" (Record automatically) و آغاز خودکار فرآیند ضبط اطمینان حاصل کند.

## آموزش‌دهنده‌ها

منتورها و دستیارمنتورها و افرادی که تجربه و مهارت کافی را در این زمینه دارند می‌توانند این مستند را به کارآموزمنتورها آموزش دهند و به شفّاف‌سازی موضوع این مستند بپردازند.

## نحوه آموزش

آموزش‌دهنده، ابتدا باید اطمینان حاصل کند فردی که قرار است آموزش ببیند این مستند را از قبل مطالعه کرده باشد. در غیر اینصورت، آموزش‌‌دهنده باید از او بخواهد که مستند را به طور کامل مطالعه کند و سؤالات خود را جمع‌آوری نماید. پس از اینکه فرد این مستند را مطالعه کرد، آموزش‌دهنده باید جلسه‌ای را برای رفع سؤالات و ابهامات او ترتیب داده و از اینکه این مستند را کامل متوجه شده‌است اطمینان حاصل کند. اگر در این مستند، به ابزار یا نرم‌افزار خاصی اشاره شده است، آموزش‌دهنده می‌تواند در صورت نیاز در یک جلسه نحوه‌ استفاده از این ابزارها را نشان دهد.

## واژه‌نامه

- **پروفایل (Profile):** صفحه‌ای در OneNote که اطلاعات اولیه و گزارش فعالیت‌های اینترن در آن ثبت می‌شود.
- **استپ (Step):** مرحله‌ای از دوره که شامل تسک‌ها و آیتم‌های مطالعاتی است.
- **استادی**‌**آیتم (Study Item):** منابع مطالعاتی شامل کتاب، مقاله، ویدیو و ...
- **تسک (Task):** تمرین یا کاری که اینترن باید انجام دهد.
- **ارائه آنلاین (Live Presentation):** ارائه‌ی بیست‌دقیقه‌ای پایانی هر استپ، برای مرور و جمع‌بندی یادگیری‌ها.
- **کوردینیتور:** در برنامه CS Internship، افراد وظایف و نقشهای متفاوتی را برعهده می‌گیرد. به نقشی که فرد در قبال و تعامل با اینترن دارد، «کوردینیتور»‌ گفته می‌شود.
