# فرایند ایجاد تغییر ساختاری در برنامه CS Internship
## مقدمه
در برنامه CS Internship، ساختارها، قوانین، سیاست‌ها و فرایندهای اجرایی توسط تیم ساختاری، که متشکل از گروهی از منتورهاست، در جلسات مشخصی تعریف، به‌روزرسانی و اصلاح می‌شوند. با این حال، لازم نیست اعضای برنامه برای ایجاد تغییرات در ساختارها، قوانین، سیاست‌ها یا فرایندهای اجرایی برنامه عضو تیم ساختاری باشند.

یکی از اصول کلیدی این برنامه، ایجاد فضایی مشارکتی و باز برای همه‌ی اعضاست. در واقع یکی از بزرگ‌ترین وظایف و مسئولیت‌های افراد در CS Internship، تسهیل مشارکت دیگران، به خصوص اینترن‌های تازه‌وارد، در فرآیند تعریف و اصلاح ساختار، قوانین، سیاست‌ها و فرآیندهای عملیاتی این برنامه است. بنابراین همه اعضا از همان اولین روز ورود به برنامه این حق و قدرت را دارند که با استفاده از یک سری فرایندهای تعریف شده، اقدام به اصلاح ساختارها، قوانین، سیاستها و فرایند‌های برنامه نمایند.

این مستند با هدف شفاف‌سازی این فرایندها و تبیین نحوه‌ی مشارکت اعضا در به‌روزرسانی ساختار برنامه تهیه شده است.



## مخاطب
این مستند برای اینترن‌ها، کوردینیتورها، کاندید منتورها، منتورها و تمامی افرادی تهیه شده که می‌خواهند با فرآیند و سازوکار اعمال تغییر در برنامه آشنا شوند.

## معرفی موضوع  
در برنامه‌ی CS Internship، همه‌ی اعضا — از اینترن‌ها گرفته تا همه سطوح منتوری — این امکان را دارند که در اصلاح ساختار، قوانین، سیاست‌ها و فرایندهای اجرایی نقش داشته باشند. البته ایجاد تغییرات ساختاری الزاماً ساده یا سریع نیست و معمولاً نیازمند صرف زمان، تلاش و انرژی قابل‌توجهی است.

با این حال، فلسفه‌ی حاکم بر این برنامه به‌شدت از مشارکت اینترن‌ها در فرآیند اصلاح و بهبود استقبال می‌کند و آن را یکی از مسیرهای رشد فردی و حرفه‌ای می‌داند. به‌طور خاص، یکی از مسئولیت‌های مهم اعضا، **تسهیل مشارکت سایرین — به‌ویژه اینترن‌های تازه‌وارد — در فرآیند تعریف و پیاده‌سازی تغییرات** است.

ایجاد اصلاحات در برنامه از طریق فرآیندی مشخص انجام می‌شود که شامل پنج مرحله‌ی اصلی است:

۱. **ارائه‌ی پروپزال** توسط یکی از اعضا برای طرح یک ایده یا پیشنهاد اصلاحی

۲. **توسعه و بلوغ پروپزال** با مشارکت دیگر اعضا و دریافت بازخورد

۳. **تبدیل پروپزال به RFC (Request For Change)** و تعیین سطح اولویت آن

۴. **مطرح شدن RFC در جلسات ساختاری** و بررسی کارشناسی توسط تیم ساختاری با حضور خود فرد مطرح‌کننده

۵. **عملیاتی شدن در صورت تصویب** و برنامه‌ریزی برای اجرا و پیاده‌سازی تغییرات در برنامه
 
در این مستند، این مسیر گام‌به‌گام تشریح شده تا همه‌ی اعضا بتوانند با شناخت درست از فرآیند، در ساخت آینده‌ی بهتر برنامه سهیم باشند.

## شرح جزئیات 
در اینجا تمام مراحلی که یک ایده برای تغییر طی می‌کند تا منجر به یک تغییر عملی در برنامه CS Internship شود به تفصیل شرح داده شده است.

۱. **ارائه پروپزال**

اولین قدم برای پیش‌بردن یک ایده، نوشتن پروپزال است.  
پروپزال (Proposal) یا طرح پیشنهادی، سندی برای ارائه‌ی یک ایده، پیشنهاد یا درخواست است. در برنامه‌ی CS Internship، پروپزال باید مطابق با [قالب تعریف‌شده](https://github.com/cs-internship/cs-internship-spec/blob/master/processes/documents/CSI%20-%20Template%20-%20Proposal%20for%20Change%20-%20Farsi.docx) نوشته شود.  

دستورالعمل نوشتن پروپزال و توضیح بخش‌های مختلف آن، در گروه تلگرامی Coordination و در تاپیک **Proposal and its follow-ups** به‌صورت پیام پین‌شده در دسترس است.

پس از تهیه‌ی پروپزال، اینترن باید آن را در همان تاپیک برای کوردینیتور خود ارسال کند.  

کوردینیتور پس از دریافت پروپزال، یک بکلاگ جدید براساس تمپلیت زیر ایجاد می‌کند:  
`Backlogs (Operational Team) > Feature: Proposal for Change > Backlog: [TEMPLATE] Proposal: [Proposer Name] - [Proposal Name]`  

این بکلاگ شامل دو تسک است:  
- Primary Checking and announcing in the operational meeting  
- Nurturing and Maturing the Proposal  

کوردینیتور پس از ایجاد بکلاگ، فایل پروپزال را پیوست می‌کند و لینک آن را در همان گروه و تاپیک برای اینترن ارسال می‌نماید.  
همچنین تسک اول را به خود اختصاص می‌دهد و طی آن، پروپزال را از نظر کامل بودن بخش‌های ضروری بررسی کرده و در اولین جلسه‌ی عملیاتی پیش رو، بکلاگ و پروپزال جدید را اعلام می‌کند. سپس تسک دوم را به یکی از کاندید منتورها محول می‌کند.

پس از انجام این مراحل، کوردینیتور تسک خود را در وضعیت Done قرار می‌دهد، اما تا پایان کامل بکلاگ و انجام تمامی تسک‌های آن، مسئولیت پیگیری روند را برعهده خواهد داشت.


۲. **پرورش و بلوغ پروپزال**

فردی که در نقش **کاندید منتور** مسئول تسک «Nurturing and Maturing the Proposal» است، ابتدا باید پروپزال پیوست‌شده در بکلاگ را با دقت مطالعه کند؛ هدف از این مطالعه، کمک به پرورش بهتر ایده و رساندن آن به مرحله‌ی بلوغ است.  
کاندید منتور برای انجام این تسک، ممکن است جلساتی با اینترن برگزار کند یا از طریق تعامل در گروه تلگرامی Coordination و تاپیک Proposal and its follow-ups فرآیند پرورش را پیش ببرد.  
نکته‌ی مهم این است که کاندید منتور نباید با دیدگاه سلیقه‌ای یا قضاوت‌گرانه به پروپزال نگاه کند. وظیفه‌ی او ارائه‌ی خدمت سازنده در مسیر رشد و تکمیل ایده‌ی مطرح‌شده است — نه ارزیابی یا داوری درباره‌ی درستی یا غلطی آن.


۳. **تبدیل به RFC و تعیین اولویت**

پس از اتمام مرحله‌ی پرورش و بلوغ پروپزال، کاندید منتور یک RFC مطابق با تمپلیت تعریف‌شده ایجاد می‌کند. این RFC باید در مسیر زیر در OneNote ساخته شود و متن یا فایل پروپزال در همان صفحه قرار گیرد:  
`OneNote > Team Governance > Meeting > RFCs`

سپس، کاندید منتور باید بکلاگ مربوط به این RFC را براساس تمپلیت زیر در بورد تیم Governance ایجاد کند:  
`Backlogs (Governance Team) > Features: RFCs > Backlog: [TEMPLATE] RFC: [Title of RFC]`

مسئول این بکلاگ خود کاندید منتور خواهد بود و کارهای زیر را در زمان ایجاد بکلاگ انجام می‌دهد:
- فایل نهایی پروپزال باید به بکلاگ پیوست شود.  
- در عنوان بکلاگ، در انتهای نام RFC، نام فرد ارائه‌دهنده‌ی پروپزال اضافه می‌شود.  
  مثال: `RFC: Proposal Title - Navid Abolfathi`  
- ارتباط بین دو بکلاگ — یکی در بورد ساختاری (Governance) و دیگری در بورد عملیاتی (Operational) — باید از طریق **Successor یا Predecessor** برقرار شود.
- در بخش **Discussion** بکلاگ موجود در بورد عملیاتی، وضعیت به‌روزشده را ثبت کرده و توضیح دهد که ادامه‌ی کار در بورد ساختاری و بکلاگ جدید دنبال خواهد شد. لینک بکلاگ جدید نیز باید در همان بخش قرار گیرد.  

۴. **اعلام در جلسه ساختاری و تعیین اولویت**

در ادامه‌ی تسک «Nurturing and Maturing the Proposal»، کاندید منتور موظف است در اولین جلسه‌ی ساختاری پیش‌ رو، اضافه شدن RFC جدید را اعلام کند. هدف از این اعلام، تعیین اولویت RFC در مقایسه با سایر RFCهای موجود است.

پس از مشخص شدن اولویت، تسک «Nurturing and Maturing the Proposal» به پایان می‌رسد. کاندید منتور وضعیت تسک را به Done تغییر می‌دهد و به مسئول بکلاگ این تسک (یعنی کوردینیتوری که پروپزال اولیه را دریافت کرده بود) اطلاع می‌دهد. با توجه به اینکه تمام تسک‌های بکلاگ مربوط به پروپزال انجام شده‌اند، کوردینیتور نیز وضعیت بکلاگ را به `Done` تغییر می‌دهد.

از این مرحله به بعد، ادامه‌ی کار روی RFC از طریق بکلاگ مربوط به RFC در بورد ساختاری پیگیری می‌شود.

بر اساس اولویت تعیین‌شده، زمانی که نوبت بررسی این RFC برسد، کوردینیتور مسئول بکلاگ موظف است پیشاپیش هماهنگی‌های لازم برای حضور فرد ارائه‌دهنده‌ی پروپزال در جلسه‌ی ساختاری را انجام دهد. در این جلسه، مطرح‌کننده‌ی پروپزال با حضور اعضای تیم ساختاری به بحث و گفت‌وگو پیرامون موضوع پیشنهادی می‌پردازد.

در این مرحله، وضعیت RFC طی یک یا چند جلسه مشخص خواهد شد. نتیجه‌ی نهایی می‌تواند یکی از دو حالت زیر باشد:
- مختومه شدن (Closed) 
- تصویب و آماده‌سازی برای اجرا (Approved for Implementation)  

۵. **عملیاتی شدن در صورت تصویب**

- پس از تصویب شدن RFC در جلسه‌ی ساختاری، فرآیند عملیاتی‌سازی آن توسط کاندید منتور آغاز می‌شود. مراحل به‌صورت زیر انجام می‌گیرد:  
بکلاگ مربوط به عملیاتی کردن این RFC در بورد تیم **Operational** و بر اساس تمپلیت زیر ایجاد می‌شود. این بکلاگ باید به خود کاندید منتور محول شود:  
  `Backlogs (Operational Team) > Features: Operational part for RFC > Backlog: [TEMPLATE] Operational Tasks for RFC: [RFC's name]`
- در بخش **Discussion** بکلاگ موجود در بورد ساختاری، وضعیت جدید ثبت می‌شود و توضیح داده می‌شود که ادامه‌ی کار در بورد عملیاتی و بکلاگ جدید پیگیری خواهد شد. لینک بکلاگ جدید نیز باید در همین بخش درج شود.
- ارتباط بین دو بکلاگ — یکی در بورد **ساختاری (Governance)** و دیگری در بورد **عملیاتی (Operational)** — باید از طریق **Successor** یا **Predecessor** برقرار شود.

> **نکته:** اگر RFC در جلسه‌ی ساختاری **مختومه** شود و نیازی به عملیاتی شدن نداشته باشد، این موضوع باید به‌صورت واضح در بخش **Discussion** بکلاگ ساختاری ثبت شود.


## آموزش‌دهنده‌ها

منتورها در سطوح منتوری و کاندید منتوری، همچنین افرادی که تجربه و مهارت کافی در این زمینه دارند، می‌توانند این مستند را به کوردینتورها آموزش دهند و به شفاف‌سازی موضوع بپردازند.

## نحوه آموزش

آموزش‌دهنده باید مراحل زیر را دنبال کند:

۱. بررسی مطالعه مستند:
ابتدا باید اطمینان حاصل کند که فرد مورد نظر این مستند را به‌طور کامل مطالعه کرده است. اگر مستند به‌طور کامل مطالعه نشده باشد، باید از او خواسته شود که آن را مطالعه کرده و سؤالات خود را جمع‌آوری کند.

۲. برگزاری جلسه پرسش و پاسخ:
پس از جمع‌آوری سؤالات، یک جلسه برای پاسخ به ابهامات و سؤالات فرد ترتیب دهد. در این جلسه، آموزش‌دهنده باید اطمینان حاصل کند که فرد مورد نظر مستند را به‌طور کامل متوجه شده است.

## واژه‌نامه

**اسپرینت (Sprint)**: فاصله زمانی یک هفتگی که در آن کارها برنامه‌ریزی و انجام می‌شود.  

**جلسه اسپرینت عملیاتی (Operational Sprint Meeting)**: جلسه‌ای که بصورت هفتگی برگزار می‌شود و در آن کارهایی عملیاتی انجام شده در اسپرینت گذشته بررسی و کارهای اسپرینت پیش رو برنامه‌ریزی می‌شود.  

**جلسه اسپرینت ساختاری (Governance Sprint Meeting)**: جلسه‌ای که بصورت هفتگی برگزار می‌شود و در آن در مورد ساختارها،‌ سیاست‌ها، قوانین، فرایندها تصمیم‌گیری می‌شود.  

