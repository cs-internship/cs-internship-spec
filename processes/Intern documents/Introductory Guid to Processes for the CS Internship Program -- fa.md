# راهنمای مقدماتی فرایندها و دستورالعمل‌های برنامه CS Internship

## مقدمه


## مخاطب
این اولین مستندی است که هر اینترن در بدو ورود به برنامه CS Internship مطالعه می‌کند. 

## معرفی موضوع



## شرح جزئیات
متقاضیان ورود به برنامه CS Internship پس از پذیرش در مصاحبه، به عنوان «اینترن» (Intern یا کارآموز) شروع به فعالیت می‌کنند. از همان ابتدای ورود، یک نفر از سوی برنامه وظیفه همراهی و راهنمایی اینترن را بر عهده دارد که به او [«کوردینتور»](https://github.com/cs-internship/cs-internship-spec/blob/master/processes/program%20introduction%20documents/CS%20Internship%20Prerequisites%20and%20Main%20Processes%20--fa.md#%DA%A9%D8%A7%D8%B1%D8%A2%D9%85%D9%88%D8%B2%D9%85%D9%86%D8%AA%D9%88%D8%B1%D9%87%D8%A7) گفته می‌شود. در طول مرحله خودآموزی، اینترن هر سوال یا پرسشی که دارد با کوردینیتور خود مطرح می‌کند. کوردینتور مسئول پاسخ‌گویی به تمامی پرسش‌های مرتبط با قوانین و مکانیزم‌های اجرایی برنامه است و در صورت طرح پرسش‌های خارج از این حوزه، آن‌ها را به منتورهای مربوطه (منتورهای فنی یا سایر منتورها) ارجاع می‌دهد.

تمامی تعاملات میان اینترن، کوردینتور و سایر اعضای برنامه صرفاً از طریق گروه‌ها و کانال‌های رسمی برنامه انجام می‌شود. در بخش‌ بعدی، این گروه‌ها و کانال‌ها معرفی و تشریح خواهند شد.

### گروه‌ها و کانال‌های برنامه

از همان مراحل اولیه‌ی آشنایی با برنامه، ارتباطات متقاضیان و اینترن‌ها در بستر گروه‌ها و کانال‌های رسمی شکل می‌گیرد. پیش از مصاحبه و پذیرش، هماهنگی‌های مربوط به این مراحل از طریق گروه‌ها و کانال‌های رسمی برنامه که مخصوص این کار طراحی شده‌اند، انجام می‌گیرد. پس از پذیرش و ورود به برنامه نیز اینترن‌ها توسط کوردینیتور خود به سایر گروه‌ها و کانال‌های رسمی اضافه می‌شوند.

هر یک از این گروه‌ها و کانال‌ها با هدف مشخصی ایجاد شده‌اند و برای هر گروه پیام پین‌شده‌‌ای وجود دارد که ماهیت، چرایی، کاربرد آن را توضیح می‌دهد. آگاهی از این اهداف و کاربردها به اعضای برنامه کمک می‌کند تا بدانند در هر گروه چه نوع تعاملاتی باید داشته باشند و کانال‌ها چه اطلاعاتی را در اختیار ایشان قرار می‌دهند.

در ادامه، فهرست گروه‌ها و کانال‌هایی که اینترن‌ها در ابتدای ورود به برنامه به آن‌ها اضافه می‌شوند، همراه با توضیحی مختصر ارائه شده است.

۱. **کلاب‌های برنامه CS Internship:** برای هر یک از دوره‌های این برنامه، مانند C#, Web و ML، یک گروه اختصاصی در تلگرام ایجاد شده است که به آن «کلاب» آن دوره گفته می‌شود. در هر کلاب، اینترن‌ها و منتورهای فنی همان دوره عضو هستند.

این کلاب‌ها فضایی برای تعامل مستقیم میان اینترن‌ها و منتورهای فنی فراهم می‌کنند و فرصتی در اختیار اینترن‌ها قرار می‌دهند تا با هم‌دوره‌ای‌های خود ارتباط برقرار کنند، پرسش‌هایشان را مطرح نمایند و از تجربه‌های یکدیگر بهره‌مند شوند. همچنین اینترن‌ها می‌توانند با انتشار پست در کلاب، سایر اعضای برنامه را از روند پیشرفت خود مطلع سازند.

نام کلاب‌های برنامه به شرح زیر است:

- CS Internship – Web Club

- CS Internship – C# Club

- CS Internship – Machine Learning Club

۲. **کانال CS Internship - Feed:** این کانال رسمی برنامه برای اطلاع رسانی‌های برنامه است. لازم است همه‌ی اعضای برنامه، پیام‌های را که در این کانال ارسال می‌شود را بخوانند.

۳. **گروه CS Internship - Coordination:** این گروه اصلی تعاملات هماهنگی در برنامه است. در این گروه تمامی اعضای برنامه عضو هستند و تمامی تعاملات بین اینترن با کوردینتور و تعاملات غیر فنی اینترن با اینترن‌های دیگر در این گروه انجام می‌شود. این گروه شامل چندین تاپیک است که هرکدام کاربرد مشخصی دارند:

&#x202b; - تاپیک Reports: برای ارسال گزارش‌های مربوط به دوره، مانند تمدید ددلاین‌ها، گزارش‌های هفتگی و کارگاه‌ها.

&#x202b; - تایپک Meetings: جهت هماهنگی جلسات و ثبت ساعت‌های برگزاری.

&#x202b; - تاپیک General: فضایی برای بحث‌های عمومی که به تاپیک‌های دیگر ربط ندارد.

&#x202b; - تاپیک Questions: مخصوص پرسیدن سوالات و دریافت راهنمایی در مورد دوره و مسائل مرتبط.

&#x202b; - تاپیک Proposals: این تاپیک برای ارائه پروپزال از سمت اینترن و پیگیریها و تعاملات مرتبط با آن است. برای اطلاع بیشتر به پیام‌های پین شده این تاپیک و مستند [راهنمای ارائه پروپزال برای ایجاد تغییر در برنامه](https://github.com/cs-internship/cs-internship-spec/blob/master/processes/Intern%20documents/Guide%20to%20Submitting%20a%20Proposal%20for%20Program%20Change%20--%20fa.md) ارجاع شود.

۴. **گروه CS Internship – Type Racing:** این گروه شامل تمامی اعضای برنامه، اعم از اعضای فعلی و فارغ‌التحصیلان و اعضای پیشین برنامه است. هدف از ایجاد این گروه، برگزاری مسابقات تایپ و مدیریت هماهنگی‌های مرتبط با آن است.
در چارچوب برنامه، هر هفته یک مسابقه تایپ برگزار می‌شود. شرکت در این مسابقات علاوه بر فراهم کردن فرصت آشنایی با سایر اعضا و تعامل در فضایی پرهیجان و سرگرم‌کننده، به شرکت‌کنندگان کمک می‌کند تا سرعت تایپ خود را سنجیده و در جهت بهبود آن تلاش کنند.

۵. **گروه CS - Crystallian Society:** تمامی اعضای برنامه در بدو ورود به برنامه به این گروه اضافه می‌شوند. در این گروه تمامی اعضای برنامه اعم از اعضای فعلی و فارغ‌التحصیلان و اعضای پیشین برنامه حضور دارند.

### آغاز مرحله خود‌آموزی

پس از انجام مصاحبه و پذیرش در برنامه، متقاضی با عنوان «اینترن» فعالیت خود را آغاز می‌کند. اینترن پس از گذراندن فرآیند آنبوردینگ تحت راهنمایی کوردینیتور، وارد مرحله‌ی خودآموزی می‌شود. جزئیات کامل این مرحله در بخش [ساختار برنامه](https://github.com/cs-internship/cs-internship-spec/blob/master/processes/program%20introduction%20documents/CS%20Internship%20Prerequisites%20and%20Main%20Processes%20--fa.md#%D8%B3%D8%A7%D8%AE%D8%AA%D8%A7%D8%B1-%D9%88-%D9%81%D8%B1%D8%A2%DB%8C%D9%86%D8%AF%D9%87%D8%A7%DB%8C-%D9%85%D8%B1%D8%AD%D9%84%D9%87-%D8%AE%D9%88%D8%AF%D8%A2%D9%85%D9%88%D8%B2%DB%8C) از «مستند پیش‌نیازها و فرآیندهای اصلی برنامه CS Internship» تشریح شده است.

در ادامه، چگونگی انجام هر استپ تشریح شده است.

#### اصل مدیریت قول

یکی از دغدغه‌هایی که سازمان‌ها همیشه درگیر آن هستند، پیدا کردن کارکنان و پیمان‌کارانی است که از مهارت‌های لازم برای قول درست دادن و مدیریت قول خود برخوردار هستند. منظور از مدیریت قول، مدیریت و هماهنگی همه کارهایی است که فرد باید انجام دهد تا قول خود را سر وقت و با کیفیت مناسب انجام دهد، یا اینکه قول خود را به صورتی که به دیگران خسارت وارد نکند عوض کند. اگر فردی در بازار کار به عنوان متخصصی شناخته شود که می‌شود روی حرف او حساب کرد، میزان حقوق و دستمزدی که وی دریافت می‌کند می‌تواند به مراتب بیشتر از دیگران باشد. افرادی که مهارت‌های مدیریت قول‌های خود را دارند، در عمل ارزش کسب‌وکاری به مراتب بیشتری برای سازمان‌ها خلق می‌کنند،‌ زیرا آن سازمان‌ها می‌توانند روی انجام به موقع و با کیفیت نقشه‌ها و برنامه‌های سازمانی خود توسط آن افراد حساب کنند.

یکی از دلایل اصلی علاقه شرکت‌های پشتیبان به همکاری با فارغ‌التحصیلان برنامه CS Internship، مهارت‌هایی است که اینترن‌ها در طول برنامه از طریق تمرین مکرر «قول دادن» و «مدیریت قول خود» در طول استپ‌های مختلف به دست می‌آورند.

#### اعلام مهلت انجام استپ

در ابتدای هر استپ، یک مستند که کارها و ماموریت‌های آن استپ را تعریف می‌کند توسط کوردینیتوری که به هر اینترن تخصیص داده شده است به وی تحویل داده می‌شود. پس از دریافت مستند، اینترن مدت ۷۲ ساعت فرصت دارد تا محتوای آن را بررسی کرده، زمانی که برای انجام همه کارهای آن استپ نیاز دارد را برآورد نموده و آن زمان را به عنوان مهلت (deadline) خود برای انجام آن استپ در گروه تلگرامی CS Internship Coordination در تاپیک Commitment به کوردینیتور خود اعلام نماید. این مهلت که توسط خود اینترن انتخاب می‌شود به عنوان **قول وی** محسوب می‌شود و لازم است تنها بعد از بررسی دقیق و برنامه‌ریزی مناسب انتخاب شود. 

با اعلام یک deadline برای تکمیل هر استپ، اینترن در عمل دارد به دیگران قول می‌دهد که دقیقاً تا چه تاریخی همه کارهای آن استپ را به طور کامل و با کیفیت لازم انجام خواهد داد. از آن به بعد، همه افراد در برنامه روی قول او حساب می‌کنند و بقیه فرآیندهای برنامه برای آن استپ وی بر اساس آن قول او چیده می‌شوند. این امر متناظر است با اتفاقاتی که سر کار در سازمان‌ها و تیم‌های حرفه‌ای رخ می‌دهد. در محیط‌های کاری، فرد همواره نیاز خواهد داشت به مدیر خود، همکاران خود، سازمان خود، مشتریان سازمانی خود و دیگران قول دهد که یک کار یا پروژه خاص را تا چه زمانی انجام خواهد داد. به محض اینکه او چنین قولی داد، آن افراد و سازمان‌ها به انجام به موقع قول وی توسط او وابسته می‌شوند. اگر او قول خود را سر زمانی که اعلام کرده است انجام ندهد، این امر می‌تواند باعث بروز مشکلات فراوانی برای دیگران شود و گاهاً خسارات سنگینی نیز به همکاران، سازمان و مشتریانی که به حرف او تکیه کرده‌اند وارد کند.

تخمین میزان کاری که برای انجام یک پروژه نرم‌افزاری مانند یک استپ نیاز است کار ساده‌ای نیست. اکثر اینترن‌های جدید برنامه در تخمین میزان کار لازم مشکل دارند و این امر منجر می‌شود که ایشان قول‌هایی بدهند که واقع‌بینانه نیست و قادر به انجام آن‌ها نیستند. پیشنهاد می‌شود که اینترن‌ها قبل از اینکه deadline انجام استپ خود را اعلام کنند، از روش پیشنهادی برنامه CS Internship برای تخمین حجم کار لازم برای تکمیل هر استپ که در مستند [«روش پیشنهادی برنامه CS Internship برای تخمین زمان انجام استپ‌ها»](https://github.com/cs-internship/cs-internship-spec/blob/master/processes/Intern%20documents/Proposed%20Method%20of%20Estimating%20Steps%20in%20the%20CS%20Internship%20Program%20--%20fa.md) نوشته شده است استفاده نمایند. استفاده از راهنمایی‌های مندرج در آن مستند می‌تواند کیفیت فرآیند تخمین میزان کار لازم برای انجام پروژه‌های نرم‌افزاری را بهبود بخشد.

#### مذاکره مجدد (renegotiating) قول خود

یکی از نیازمندی‌های فرآیند مدیریت قول در محیط‌های کاری آن است که فرد به موقع تشخیص دهد که احتمال می‌رود به قول خود نرسد و در نتیجه اقدام به تغییر آن قول از طریق مذاکره مجدد با مدیران، سازمان و مشتریان‌ خود نماید. 

در برنامه CS Internship، اینترن‌ها همیشه این گزینه را دارند که اگر تشخیص دادند به هر دلیلی قادر به انجام قول خود با کیفیت مناسب در مهلت اعلام شده نیستند، از یک فرآیند خاص برای مذاکره مجدد و تغییر آن قول استفاده کنند. در این فرآیند، یکی از دیگر اینترن‌ها یا منتورهای برنامه در طول یک یا چند جلسه مشترک به اینترن کمک خواهد کرد تا به بررسی دلایلی که باعث عدم تخمین صحیح میزان کار لازم برای تکمیل استپ شده بود بپردازد. در صورتی که اینترن بتواند این فرآیند «مذاکره مجدد قول» خود را با موفقیت انجام دهد، او اجازه خواهد داشت که مهلت اعلام شده برای استپ را تغییر دهد. 

در فرآیند مذاکره مجدد قول، طرفین اقدام به بررسی فرایندهایی که اینترن از آن‌ها برای مدیریت قول خود استفاده کرده است می‌پردازند. این فرآيندها شامل انجام عملیاتی می‌شوند مانند: 

&#x202b; - شناسایی همه کارهای لازم برای تکمیل استپ

&#x202b;- تخمین میزان زمان لازم برای انجام آن کارها 

&#x202b;- برنامه‌ریزی برای انجام آن کارها در زمان‌های مشخص

&#x202b;- نظارت بر روند انجام آن‌ کارها طبق برنامه زمان‌بندی 

&#x202b;- آزمودن صحت و کارآمدی هر کار در حین انجام آن‌ 

&#x202b;- کنترل کیفیت نتیجه نهایی پروژه 

&#x202b;- تحویل خروجی پروژه به کوردینیتور

&#x202b;- ارائه گزارش کارهای انجام شده

با بررسی دقیق نحوه انجام این فرآیندها، اینترن می‌تواند نسبت به نقاط ضعف و قدرت خود در حوزه مدیریت قول خویش آگاه شود و در صورت نیاز، اقدام به توسعه مهارت‌های لازم نماید. 

هدف از  فرآیند مذاکره مجدد قول آن است که اینترن‌ها دید و مهارت‌های لازم برای تغییر قول خود را در محیط‌های کاری و سازمانی به دست آورند. تقریباً غیر ممکن است که یک مهندس نرم‌افزار همیشه بتواند همه قول‌هایی که به مدیران، همکاران یا مشتریان خود می‌دهد را سر وقت و به درستی انجام دهد. سوال آن است که هنگامی که او متوجه می‌شود نمی‌تواند قول خود را برساند، وی چگونه در قبال افرادی که روی قول وی حساب باز کرده‌اند رفتار خواهد کرد. فرآیند مذاکره مجدد قول در برنامه CS Internship اینترن‌ها را آماده می‌کند که هر وقت سر کار با چنین شرایطی روبرو شدند، بتوانند در نهایت صداقت، رفتاری کاملاً حرفه‌ای و کارآمد داشته باشند.

#### محدودیت زمانی برای تکمیل استپ‌ها
مذاکره مجدد قول در محیط‌های کار حرفه‌ای یک شمشیر دو لبه است. استفاده از آن بسیار کارآمد است ولی استفاده بی‌رویه از آن به شدت به مهندس نرم‌افزار خسارت وارد می‌کند.

در محیط‌های سازمانی، همه کارها و پروژه‌ها باید نهایتاً تا یک زمان خاصی تکمیل شوند، وگرنه دیگر ارزش انجام دادن خود را برای سازمان از دست خواهند داد. هر کاری فقط تا یک مدت خاصی می‌تواند در سازمان‌ها عقب بیفتد. بعد از آن دیگر انجام آن کار شاید اصلاً امکان‌پذیر نباشد و یا آن کار موضوعیت خود را از دست داده باشد. اگر یک مهندس نرم‌افزار تنها از طریق مذاکره برای به تعویق انداختن زمان انجام قول‌های خود به مدیریت قول‌های خود بپردازد، سازمان‌ها سرانجام متوجه خواهند شد که آن فرد توان انجام قول‌های خود را ندارد و دیگر با او کار نخواهند کرد. همیشه یک مهلت یا deadline نهایی در سازمان‌ها و تیم‌های حرفه‌ای وجود دارد که یک کار، ماموریت یا پروژه خاص باید نهایتاً تا آن زمان انجام شود. 

به منظور شبیه سازی این شرایط در برنامه CS Internship، یک مهلت ۱۰ هفته‌ای برای به پایان رساندن **همه** کارهای همه استپ‌ها وجود دارد. اینترن‌هایی که نمی‌توانند در عرض ۱۰ هفته یکی از استپ‌های خود را تکمیل کنند، از برنامه خارج خواهند شد، مگر اینکه تیم منتورها با در نظر گرفتن شرایط خاص آن اینترن، اجازه ادامه فعالیت در برنامه را به او بدهد. در صورتی که یک اینترن از قبل تشخیص دهد که به علت بروز مسایلی خاص قادر به تکمیل یک استپ در ۱۰ هفته نخواهد بود، او می‌تواند مساله را با منتورها مطرح کند تا شرایط خاص او مورد بررسی قرار گیرند. ولی این مهلت ۱۰ هفته‌ای در برنامه بسیار جدی گرفته می‌شود و معمولاً تنها در صورت بروز یک سری مسایل اضطراری خاص به یک اینترن اجازه عبور از آن مهلت داده می‌شود، چون در محیط‌های کار حرفه‌ای نیز بسیاری از مهلت‌ها به هیچ وجه قابل تمدید یا تاخیر نیستند.

اینترن‌هایی که به خاطر عدم توان در تکمیل کارهای یک استپ خاص به صورت خودکار از برنامه خارج می‌شوند این حق را دارند که بعد از گذشت سه ماه، دوباره درخواست ورود به برنامه را ارائه دهند.

#### گزارش کار
در برنامه CS Internship اینترن بصورت روزانه گزارشی را در به کوردینتور خود ارسال می‌کند. برای اطلاع از چرایی و چگونگی نوشتن گزارش و ارسال آن به مستند [نوشتن و ارسال گزارش کار روزانه](https://github.com/cs-internship/cs-internship-spec/blob/master/processes/Intern%20documents/Writing%20Daily%20Report%20--%20fa.md) مراجعه شود.

#### پست نویسی و پست‌گذاری در شبکه‌های اجتماعی    

چه در درون کشور و چه در خارج از آن، آينده کاری مهندسین نرم‌افزار در دنیای امروز تا حد زیادی به میزان و کیفیت فعالیت ایشان در شبکه‌های اجتماعی گره خورده است. ارتباطات حرفه‌ای که از طریق شبکه‌های اجتماعی بین فعالان صنعت نرم‌افزار شکل می‌گیرد نقشی کلیدی در توان ایشان برای حل مسائل پیچیده کاری، پیدا کردن پروژه‌های جدید، وصل شدن به مشتریان نو، به دست آوردن موقیعت‌های شغلی مناسب و ارتقاء کیفیت کار حرفه‌ای خود ایفا می‌کنند. توان فعالیت موثر و استفاده از شبکه‌های اجتماعی حرفه‌ای یکی از مهارت‌هایی است که برنامه CS Internship پرورش آن را برای اینترن‌های برنامه هدف گذاری کرده است.

در این راستا، بخشی از فعالیت‌های مربوط به گزاش‌دهی اینترن‌های در مورد فعالیت‌های خود در برنامه از طریق گذاشتن پست در دو شبکه اجتماعی LinkedIn و X (شبکه Twitter قبلی) و کلاب مخصوص به دوره اینترن در برنامه است، انجام می‌شود.
برای اطلاع بیشتر از چرایی و چگونگی انجام این فعالیت‌ها به مستند [پست‌نویسی و پست‌گذاری در شبکه‌های اجتماعی](https://github.com/cs-internship/cs-internship-spec/blob/master/processes/Intern%20documents/Writing%20and%20Publishing%20Posts%20on%20Social%20Media%20--%20fa.md) مراجعه کنید.

#### برگزار ارائه آنلاین
در پایان هر استپ، اینترن یک ارائه ۲۰ دقیقه‌ای بصورت آنلاین خواهد داشت. برای اطلاع از چرایی و چگونگی برگزاری ارائه آنلاین به مستند [ارائه آنلاین](https://github.com/cs-internship/cs-internship-spec/blob/master/processes/Intern%20documents/Guidelines%20for%20Delivering%20an%20Online%20Presentation%20--%20fa.md) مراجعه کنید

#### تعاملات فنی در برنامه
یکی از مهارت‌هایی که سازمان‌ها به شدت به دنبال آن در مهندسین نرم‌افزار هستند، مهارت یاد دادن مفاهیم فنی و کسب‌وکاری به همکاران خود است. 

هیچ سازمانی نمی‌تواند هزینه مالی و زمانی آموزش همه مواردی که یک مهندس نرم‌افزار باید بداند را برای همه نیروهای خود تقبل کند. همان‌طور که قبلاً در مستند *** اشاره شد، سازمان‌ها انتظار دارند که یک مهندس نرم‌افزار کاملاً این توانایی را داشته باشند که خود هر چه را که لازم است یاد بگیرد. ولی فراتر از آن، سازمان به شدت نیاز دارد این افراد کم‌تجربه و باتجربه در هر حوزه بتوانند هر آنچه که یاد گرفتند را به همدیگر یاد بدهند و از هم یاد بگیرند. از آنجا که حجم مفاهیمی که مهندسین نرم‌افزار باید بدانند بسیار زیاد است و هر روز زیاد‌تر هم می‌شود، اینکه نیروهای سازمان خود به همدیگر در جا انداختن این مفاهیم کمک کنند هم هزینه آموزش را به شدت برای سازمان پایین می‌آورد، هم سرعت پیشرفت کار را افزایش می‌دهد و هم کیفیت کارهای انجام شده را بالا می‌برد.

یادگیری این مهارت‌ها کاملا دو طرفه است. یکی یادگیری مهارت «یاد گرفتن مفاهیم فنی و کسب‌وکاری از دیگران» و دیگری «یاد دادن مفاهیم فنی و کسب‌وکاری به دیگران». به منظور پرورش این دو مهارت در اینترن‌ها، مکانیزم‌های برنامه CS Internship فرصت‌های متعددی برای این نوع تعاملات در اختیار شرکت‌کنندگان قرار می‌دهند. اصلی‌ترین این مکانیزم‌ها، شرکت در جلساتی است که اینترن می‌تواند در آن سوالات فنی خود را بپرسد و روی فعالیت فنی خود بازخورد بگیرد و در جهت ارتقا کیفیت کار فنی خود استفاده کند. این جلسات در دو دسته است. دسته اول،‌ هر اینترن پس از **۲۵ ساعت** فعالیت در برنامه و پیش‌ بردن اقلام مطالعاتی و تسکهای استپ خود در جلساتی شرکت می‌کند که اینترن‌های هم دوره خود در استپ‌های جلوتر برگزار می‌کنند. نام این جلسات «جلسه همیاری فنی» و برگزار کننده آن «همیار فنی» است. دسته دوم، هر اینترن **در هر استپ می‌تواند یک جلسه با یک منتور فنی** داشته باشد. منتور فنی کسی است که دوره خوآموزی خود را به پایان رسانده و کسب یک سری مهارت‌ها و پیشنیازها به سطح دستیار منتوری رسیده است. به این فرد «منتور فنی» گفته می‌شود و جلساتی که برگزار می‌کند «جلسه فنی» نام دارد.

برای اطلاع بیشتر از شرکت در جلسات فنی یا همیاری فنی به مستند [«شرکت در جلسات فنی و همیاری فنی»](https://github.com/cs-internship/cs-internship-spec/blob/master/processes/Intern%20documents/Attending%20Technical%20and%20Technical%20Assistance%20Sessions%20--%20fa.md) مراجعه کنید.

همچنین هر اینترن از استپ سوم به بعد از دوره خود، در نقش همیار فنی سطح ۱ شروع به فعالیت و برگزاری جلسه همیاری فنی برای دیگر اینترن‌ها خواهد کرد. برای آشنایی با نقش همیاری فنی و سطوح آن به مستند [«برگزاری جلسات همیاری فنی»](https://github.com/cs-internship/cs-internship-spec/blob/Aligning-CSI-Docs-with-Program-Vision-and-Software-Team-Skillsets/processes/Intern%20documents/Conducting%20Technical%20Assistance%20Sessions%20--%20fa.md) مراجعه کنید.

#### شرکت در کارگاه‌های مربی‌گری
این قسمت در مستند [«شرکت در جلسات مربی‌گری»](https://github.com/cs-internship/cs-internship-spec/blob/master/processes/Intern%20documents/Attending%20Mentoring%20Sessions%20--%20fa.md) در حال تکمیل است.

### نحوه ارائه پیشنهاد برای تغییر ساختاری در برنامه CS Internship 

همان‌طور که در مستند [«معرفی برنامه CS Internship»](https://github.com/cs-internship/cs-internship-spec/blob/master/processes/program%20introduction%20documents/CS%20Internship%20Overview%20--fa.md#%D8%A7%D8%B5%D9%84-self-organization-%D9%88-%D8%AA%DB%8C%D9%85-%D9%85%D9%86%D8%AA%D9%88%D8%B1%D9%87%D8%A7) توضیح داده شده است، در این برنامه هیچ سیستم مدیریتی بالا‌دستی وجود ندارد که به‌صورت دستوری حکم کند. برنامه‌ی CS Internship به صورت Self-organizing اداره می‌شود. تمامی سیاست‌ها، ساختارها، قوانین و فرآیندهای برنامه توسط گروهی از منتورها که از دانش و مهارت‌های لازم برخوردارند، تدوین و تصویب می‌شود. این تصمیم‌گیری‌ها در جلساتی هفتگی انجام می‌گیرد که از آن‌ها با عنوان جلسات ساختاری (معادل Governance Meeting) یاد می‌شود.

یک اینترن برای ایجاد تغییر در ساختار، قوانین، سیاست‌ها یا فرآیندهای عملیاتی برنامه نیازی ندارد که به سطح منتوری برسد و عضو تیم ساختاری باشد. هر فردی از لحظه‌ی ورود به برنامه این حق و قدرت را دارد که از طریق فرآیندهای تعریف‌شده، پیشنهادهای خود را برای اصلاح ساختار، قوانین، سیاست‌ها یا فرآیندهای برنامه ارائه دهد. تنها شرط لازم، ارائه‌ی این تغییرات به تیم منتورها برای بررسی و تصویب است.

در مستند [«راهنمای ارائه پروپزال برای ایجاد تغییر در برنامه»](https://github.com/cs-internship/cs-internship-spec/blob/master/processes/Intern%20documents/Guide%20to%20Submitting%20a%20Proposal%20for%20Program%20Change%20--%20fa.md)، نحوه ارائه پیشنهاد برای تغییر در برنامه و فرآیندهای مرتبط با آن در حال تکمیل است. تا زمان انتشار نسخه نهایی، اینترن‌ها می‌توانند به پیام‌های پین‌شده در گروه تلگرامی CS Internship - Coordination و بخش Proposals مراجعه کنند.

### پیامدهای اجرایی نقض قوانین در برنامه 
این قسمت در مستند [«پیامدهای اجرایی نقض قوانین در برنامه»](https://github.com/cs-internship/cs-internship-spec/blob/master/processes/Intern%20documents/Operational%20Consequences%20of%20Rule%20Violations%20--%20fa.md) در حال تکمیل است.


### نحوه اعلام درخواست استثنا
این قمست در مستند [«راهنمای ثبت درخواست استثنا»](https://github.com/cs-internship/cs-internship-spec/blob/master/processes/Intern%20documents/Guide%20to%20Submitting%20an%20Exception%20Request%20--%20fa.md) در حال تکمیل است.

### نحوه درخواست برای مرحله کارآموزی
در حال تکمیل ...

### لیست قالب‌های آماده برنامه
&#x202b; - [قالب گزارش مربوط به کارگاه‌های منتوری](https://github.com/cs-internship/cs-internship-spec/blob/master/processes/Intern%20documents/CSI%20Templates/CSI%20-%20Template%20-%20Mentor%20Training%20Report%20-%20Farsi.docx)

&#x202b; - [قالب ارائه پروپزال برای ایجاد تغییر ساختاری در برنامه](https://github.com/cs-internship/cs-internship-spec/blob/master/processes/Intern%20documents/CSI%20Templates/CSI%20-%20Template%20-%20Proposal%20for%20Change%20-%20Farsi.docx)

&#x202b; - [قالب گزارش روزانه در برنامه](https://github.com/cs-internship/cs-internship-spec/blob/master/processes/Intern%20documents/CSI%20Templates/CSI%20-%20Template%20-%20Daily%20Report%20-%20Farsi.xlsx)

## آموزش‌دهنده‌ها


## نحوه آموزش


## واژه‌نامه
