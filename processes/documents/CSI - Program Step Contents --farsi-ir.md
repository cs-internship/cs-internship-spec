
&nbsp;محتوای استپ‌های برنامه

**CS**

Internship

| تاریخ این نسخه | ۰۴/۰۷/۱۴۰۳ | شماره این نسخه | 0.66 |     |     |
| --- | --- | --- | --- | --- | --- |
| عنوان مستند | محتوای استپ‌های برنامه |     |     |     |     |
| نام فایل |     |     |     |     |     |
| توضیحات | در این مستند، درباره محتوای استپ‌های برنامه شرح داده شده ‌است. |     |     |     |     |

# مقدمه

برنامه CS Internship از دوره‌های آموزشی مختلفی تشکیل شده است. هر یک از این دوره‌های آموزشی شامل دو فاز آموزشی است. فاز آموزشی اول، «فاز مطالعاتی» نام دارد. فاز مطالعاتی از چندین مرحله تشکیل شده است که به هریک از این مراحل، «استپ» گفته می شود.

در هر کدام از این استپ‌ها، منابع مختلفی برای مطالعه و وظایفی برای انجام دادن در نظر گرفته شده‌است. به هریک از منابع مطالعاتی «استادی آیتم» گفته می‌شود و به هریک از وظایف در برنامه CS Internship، «تسک» گفته می‌شود. 



# مخاطب

این داکیومنت به منظور آگاه‌سازی تمامی اینترن‌های برنامه CS-Internship تهیه شده است. مخاطبان اصلی آن، اینترن‌هایی هستند که به دنبال آشنایی کامل با ساختار دوره‌ها، مراحل (استپ‌ها) و وظایف خود در طول برنامه می‌باشند.

# معرفی موضوع

هنگامی که اینترن‌ها وارد برنامه CS-Internship می‌شوند، لازم است با ساختار و مفاهیم کلیدی استپ‌های دوره آشنا شوند. استپ‌ها به عنوان بخش‌های اصلی هر دوره، مسیر یادگیری اینترن‌ها را تعیین می‌کنند و شامل فعالیت‌های آموزشی و تمرینی هستند. این داکیومنت طراحی شده تا به اینترن‌ها کمک کند با محتوای استپ‌ها، نحوه تعهد دادن به ددلاین‌ها، و نحوه گزارش‌دهی هفتگی آشنا شوند و بتوانند با برنامه‌ریزی مناسب، مسیر پیشرفت خود را با موفقیت طی کنند.

# شرح جزئیات

توضیح استپ های برنامه CS-Internship 

۱- معرفی دوره‌ها

برنامه‌ی CS-Internship شامل سه دوره‌ی اصلی است که هر کدام برای آماده‌سازی تخصصی اینترن‌ها در حوزه‌های مختلف فناوری طراحی شده‌اند. هر دوره بسته به مسیر یادگیری و حجم مطالب به چندین مرحله یا استپ تقسیم شده است. این استپ‌ها به عنوان گام‌های اصلی در مسیر یادگیری تعریف می‌شوند که به تدریج مباحث پیچیده‌تر را پوشش می‌دهند و از پایه تا پیشرفته هدایت می‌کنند. 

۲- استپ‌های دوره

هر استپ شامل بخش‌های زیر است:

۱- استادی آیتم Study Itemها: این بخش شامل منابع آموزشی معرفی شده، مانند کتاب‌ها، مقالات، داکیومنت‌ها یا ویدیوهای آموزشی است که برای یادگیری مباحث کلیدی استفاده می‌شود. این منابع پایه‌ی تئوریک و علمی هر استپ را تشکیل می‌دهند.

۲- تسک Taskها: وظایف تمرینی که اینترن‌ها باید برای درک و تمرین مفاهیم انجام دهند. این وظایف می‌تواند شامل کارهایی مثل ایجاد حساب کاربری در یک پلتفرم، یا پیاده‌سازی یک پروژه کامل باشد و نقش بخش عملی و تمرینی هر استپ را دارد.

۳-	ویدیوهای کارگاه‌های منتورشیپ: در پایان هر استپ، دو یا سه ویدیو از کارگاه‌های منتورشیپ در اختیار اینترن‌ها قرار می‌گیرد. هر اینترن باید ابتدا ویدیوی اول را مشاهده کرده، گزارش آن را ارسال کند و در جلسه‌ی کارگاه مربوطه شرکت نماید. سپس می‌تواند ویدیوی دوم را مشاهده کند و برای آن نیز همین مراحل را طی کند. این فرایند ممکن است زمان‌بر باشد، بنابراین توصیه می‌شود اینترن‌ها از همان ابتدای استپ، برای تماشای ویدیوها و انجام مراحل مرتبط با آن، یک برنامه‌ی زمانی مناسب تنظیم کنند تا بتوانند به‌موقع تمامی مراحل را به پایان برسانند.

این ساختار به اینترن‌ها کمک می‌کند تا هم‌زمان با یادگیری تئوری، مهارت‌های عملی خود را نیز تقویت کنند و در نهایت از مهارت ها ی ارتباطی و کسب و کاری بهره‌مند شوند.

# تعهد دادن
پس از اینکه کوردینیتور استپ جدید را در گروه coordination قسمت Report ارسال کرد، اینترن ۲۴ ساعت فرصت دارد تا استپ را بررسی کند و میزان زمان مورد نیاز برای مطالعه Study Itemها، انجام Taskها، تماشای ویدیوها و شرکت در جلسات را بسنجد. سپس باید تعهد خود را برای ددلاین اعلام کند. این تعهد به این صورت انجام می‌شود:

۱-	هشتگ تعهد و معرفی خود: اینترن باید با هشتگ مناسب تعهد خود را اعلام کند و در کنار آن، خود را معرفی کند.

۲-	تاریخ ددلاین: اینترن باید تاریخ دقیق ددلاینی که متعهد به انجام وظایف است را مشخص کند.

۳-	هشتگ‌های برنامه: استفاده از هشتگ‌های مربوط به برنامه برای سازماندهی بهتر و پیگیری تعهدات.

در نهایت، اینترن باید کوردینیتور را نیز منشن کند تا تعهد خود را به اطلاع وی برساند.

در تصویر زیر، یک نمونه تعهد اینترن را مشاهده می‌کنید. این تعهد شامل استفاده از هشتگ‌های مرتبط، معرفی کوتاه اینترن، تعیین تاریخ ددلاین، و منشن کردن کوردینیتور است. این نمونه به‌طور واضح نشان می‌دهد که چگونه اینترن باید تعهد خود را به‌صورت منظم و شفاف اعلام کند.
![image](https://github.com/user-attachments/assets/75198ab6-4977-4c3c-afc4-87e7a4aaf8b5)


تصویر ۱

این ساختار کمک می‌کند تا برنامه‌ریزی و پیشرفت وظایف اینترن‌ها با شفافیت بیشتری انجام شود.

# گزارش‌های هفتگی
گزارش هفتگی مستندی است که میزان فعالیت اینترن در طول هفته را نشان می‌دهد. به ازای هر Study Item یا Task، اینترن موظف است حداقل یک پست در شبکه‌های اجتماعی زیر منتشر کند:

۱-	لینکدین: پست باید از دید فنی به موضوع مرتبط باشد و شامل توضیحات دقیق و تخصصی باشد.

۲-	تلگرام: پست فنی مشابه لینکدین که به اشتراک‌گذاری اطلاعات تخصصی پرداخته باشد.

۳-  توییتر: این پست بیشتر شامل احساسات و تجربیات اینترن در حین انجام تسک یا استادی آیتم است.

فایل گزارش: اینترن باید یک فایل Word تهیه کند که شامل موارد زیر باشد:

•	اطلاعات شخصی اینترن

•	شماره استپ

•	شماره گزارش

•	جداولی که نشان‌دهنده Study Itemها یا Taskهای انجام شده است.

هر جدول باید موارد زیر را پوشش دهد:

•	لینک پست‌ها در شبکه‌های اجتماعی

•	تاریخ انتشار پست‌ها

•	مشخص کردن اینکه پست در کدام شبکه اجتماعی منتشر شده است.

این گزارش هفتگی به اینترن‌ها کمک می‌کند تا فعالیت‌های خود را مستند کرده و میزان پیشرفت خود را بهتر ردیابی کنند.

# ارائه آنلاین
در اکثر استپ‌ها، دو تسک پایانی به ارائه آنلاین اختصاص دارد:

1.	هماهنگی زمان ارائه آنلاین: این تسک مربوط به هماهنگی و ست کردن یک زمان مناسب برای ارائه آنلاین با منتورها یا دستیار منتورها است. این هماهنگی باید به گونه‌ای انجام شود که تمام اعضا در زمان مشخص شده حضور داشته باشند.
2.	
3.	انجام ارائه آنلاین: این تسک مربوط به اجرای خود ارائه آنلاین است که اینترن باید پروژه یا کار خود را به‌صورت زنده ارائه دهد و به سوالات احتمالی پاسخ دهد.
4.	
هر دو تسک نیز مانند سایر تسک‌ها باید با پست‌های مرتبط در شبکه‌های اجتماعی (لینکدین، تلگرام، توییتر) همراه باشد و در گزارش هفتگی ثبت شود.

# استپ صفر
استپ صفر در برنامه CS-Internship به عنوان گام اولیه برای آماده‌سازی محیط کار و آشنایی اینترن‌ها با اعضای تیم و برنامه است. این استپ به نوعی "آنبوردینگ" محسوب می‌شود و هدف آن ایجاد آشنایی اولیه و ارتباط بین اینترن و اعضای برنامه است.

مراحل انجام استپ صفر:

۱-	ایجاد حساب کاربری در شبکه‌های اجتماعی: اینترن باید حساب‌های کاربری خود در لینکدین و توییتر را ایجاد کند (در صورت نداشتن) و پست‌های مربوط به آن را در هر سه شبکه اجتماعی (لینکدین، تلگرام و توییتر) منتشر کند. در این پست‌ها باید توضیح دهد که این شبکه‌های اجتماعی به عنوان راه ارتباطی با اعضای برنامه مورد استفاده قرار می‌گیرند و اطلاع دهد که قصد دارد فعالیت‌های خود را در برنامه از این طریق به اشتراک بگذارد.

۲-	برگزاری جلسه مصاحبه با اعضای برنامه: از اینترن خواسته می‌شود که با اعضای دوره و دستیار فنی‌ها تحت عنوان «برگزاری جلسه مصاحبه با اعضای برنامه» صحبت کند. لیست اعضای برنامه در گروه General قرار دارد و همیشه به‌روزرسانی می‌شود.

۳-	انتشار پست‌ها:

•	برای هر مصاحبه، اینترن باید یک پست در تلگرام با هشتگ معرفی منتشر کند که شامل یک معرفی مختصر از آن فرد باشد.

• همچنین احساساتی که در حین صحبت کردن با هر فرد تجربه می‌کند باید در قالب یک پست در توییتر به اشتراک گذاشته شود.

