نحوه ایجاد استپ Recap و گذراندن آن در

برنامه CS Internship

**CS**

Internship

| تاریخ این نسخه | ۲۳/۰۱/۱۴۰۰ | شماره این نسخه | 0.43 |     |     |
| --- | --- | --- | --- | --- | --- |
| عنوان مستند | نحوه ایجاد استپ Recap و گذراندن آن در برنامه CS Internship |     |     |     |     |
| نام فایل |     |     |     |     |     |
| توضیحات | این مستند نحوه ایجاد استپRecap و گذراندن آن را شرح می‌دهد. |     |     |     |     |

# مقدمه

برنامه CS Internship از دوره‌های آموزشی مختلفی تشکیل شده است. بخش اول هر کدام از این دوره‌ها با نام «فاز مطالعاتی» یاد‌ می‌شود و متشکل از مراحل جداگانه‌ایست. کارآموز با گذراندن هر مرحله، به مرحله‌ی بعدی رفته و با پایان این مراحل، ادامه‌ی یادگیری خود را با همکاری در یک پروژه‌ی نرم‌افزاری ادامه خواهد داد.

در هر کدام از این مراحل، منابعی برای مطالعه و وظایفی برای انجام دادن در نظر گرفته شده‌ است. در برنامه CS Internship برای اشاره به مفهوم مرحله، از کلمه‌ی «استپ» استفاده‌ می‌شود. به هر یک از این منابع در هر استپ، «استادی آیتم» و همچنین به هر یک از این وظایف در هر استپ، «تسک» گفته می‌شود. محتوای تمامی استپ‌های برنامه CS Internship، از پیش طراحی شده است و بر روی GitHub به این [آدرس](https://github.com/cs-internship/cs-internship-spec/tree/master/courses) قرار داده شده است.

در فاز مطالعاتی ممکن است کارآموزانی بنا بر دلایلی اعلام کنند، قصد دارند فعالیت‌های خود در برنامه CS Internship را متوقف کنند و پس از مدتی به برنامه باز خواهند گشت. هنگامی که این کارآموزان به برنامه CS Internship باز می‌گردند، استپی تحت عنوان «Recap» را به عنوان اولین استپ خود طی می‌کنند و پس از آن می‌توانند ادامه یادگیری خود در فاز مطالعاتی را از همان استپی که برنامه CS Internship را ترک کردند، از سر گیرند. محتوای استپ Recap توسط کوردینیتوری که به کارآموز اختصاص یافته، طراحی می‌شود.

# مخاطب

این مستند برای کارآموزهایی که وارد دوره‌ی آموزشی کارآموزمنتوری شده‌اند، تهیه شده است. همچنین کارآموزان دوره‌های کارآموزمنتوری، دستیارمنتوری و منتوری که جزئیات این فرآیند را فراموش کرده‌اند، می‌توانند برای یادآوری جزئیات به این مستند مراجعه کنند.

در صورتی که این مستند به روز رسانی شود کارآموزان دوره‌های کارآموزمنتوری، دستیارمنتوری و منتوری برای آگاه شدن از آخرین تغییرات فرآیند «نحوه ایجاد استپ Recap و گذراندن آن در برنامه CS Internship می‌توانند به این مستند رجوع کنند. این مستند برای سایر اعضای برنامه CS Internship که نیاز دارند اطلاعاتی درباره‌ این فرآیند کسب کنند نیز مفید خواهد بود.

# معرفی موضوع

متقاضیان ورود به دوره‌های برنامه CS Internship، پس از انجام یک مصاحبه، وارد دوره‌ی مورد نظر خود می‌شوند. در یکی از جلسات مصاحبه، اتفاقی افتاد که منجر به طراحی استپ Recap در برنامه CS Internship شد. اتفاق از این قرار بود که پس از شروع مصاحبه، مصاحبه‌کنندگان متوجه می‌شوند که متقاضی ورود به برنامه CS Internship، در گذشته در یکی از دوره‌های برنامه، شرکت کرده است و حال برای بار دوم وارد جلسه‌ی مصاحبه شده است و قصد دارد ادامه یادگیری خود در برنامه CS Internship را از سر گیرد.

جلسه‌ی مصاحبه و تقریبا تمامی فرآیند‌های برنامه CS Internship، با این پیش‌فرض طراحی شده بودند که کارآموز تا آن زمان سابقه‌ی حضور در برنامه را نداشته است و با پیش آمد این اتفاق، این چالش به وجود آمد که کدام استپ از دوره‌های برنامه CS Internship باید به عنوان نقطه شروع مجدد برای کارآموزانی که سابقه حضور در برنامه را دارند، در نظر گرفته شود؟

با توجه به اینکه تغییر، تصحیح و تکاملِ دوره‌های برنامه CS Internship، بخشی از حیات آن است و محتوای استپ‌ها امکان تغییر در طول زمان را دارند، بدیهی است که چنین کارآموزانی، نمی‌توانند از همان استپی که دوره را ترک کردند، یادگیری خود را شروع کنند. چرا که به احتمال زیاد، استپ‌هایی که این کارآموزان گذرانده‌اند، تغییر کرده‌ است.

همچنین نیاز است که این کارآموزان استپ‌هایی را که گذرانده‌اند، مرور کنند چرا که استپ‌های برنامه CS Internship به گونه‌ای طراحی شده‌اند که هر استپ پیش‌نیاز استپ بعدی می‌باشد.

به این ترتیب برای حل این چالش، استپی تحت عنوان «Recap» در برنامه CS Internship به وجود آمد که اولین استپی است که چنین کارآموزانی پس از بازگشت به برنامه، آن‌ را طی می‌کنند. این استپ شامل محتوای تمامی استپ‌هایی است که کارآموز در گذشته آن‌ها را گذرانده است. در صورتی که محتوای این استپ‌ها تغییر کرده باشد و استادی‌آیتم و یا تسک‌هایی به آن‌ها اضافه شده باشد، باید در استپ Recap قرار داده شود.

# شرح جزئیات

استپ Recap، برای کارآموزانی طراحی می‌شود که در یکی از دوره‌های برنامه CS Internship شرکت کرده‌اند اما از دوره فارغ‌التحصیل نشده‌اند و بنا بر دلایلی به غیر از نقض اصل اینتگریتی، برنامه را ترک کرده‌اند و حال قصد بازگشت به برنامه را دارند.

محتوای استپ Recap توسط کارآموزمنتوری طراحی می‌شود که پس از بازگشت کارآموز به برنامه CS Internship اختصاص یافته است، چرا که استپ‌هایی که هر کارآموز در گذشته گذرانده، متفاوت است و استپ Recap باید مخصوص هر کارآموز طراحی شود.

## نحوه تدوین استپ Recap

به ازای هر کارآموز در برنامه CS Internship، فایلی به نام «پروفایل» تهیه شده است که در نرم‌افزار OneNote قرار دارد. پروفایل هر کارآموز شامل گزارشی از فعالیت‌های کارآموز در برنامه CS Internship می‌باشد. به همین ترتیب پروفایل کارآموز، به خوبی نمایش می‌‌دهد که کارآموز پیش از آنکه برنامه را ترک کند، کدام استپ‌ها را گذرانده و در هر کدام از این استپ‌ها، کدام استادی‌آیتم‌ها را مطالعه کرده و چه تسک‌هایی را انجام داده است.

- کوردینیتور (Coordinator) از طریق مقایسه‌ی پروفایل کارآموز با آخرین نسخه‌ی استپ‌های برنامه CS Internship، محتوای استپ Recap کارآموز را تدوین می‌کند. آخرین نسخه استپ‌های برنامه CS Internship، بر روی GitHub به این [آدرس](https://github.com/cs-internship/cs-internship-spec/tree/master/courses) قرار گرفته است.
- کوردینیتور (Coordinator) از طریق این مقایسه، لیستی را تهیه می‌کند که شامل دو بخش زیر می‌باشد:
- **بخش مرور:** شامل استادی‌آیتم‌ها و تسک‌هایی است که کارآموز در گذشته آن‌ها را گذرانده است.
- **بخش یادگیری:** شامل استادی‌آیتم‌ها و یا تسک‌های جدیدی است که به استپ‌هایی که کارآموز در گذشته گذرانده، اضافه شده است و کارآموز این استادی‌آیتم‌ها را مطالعه نکرده و تسک‌ها را انجام نداده است.

لیست تهیه‌شده، همان محتوای استپ Recap است که باید به فرمت Pdf یا Word تهیه شود. استپ Recap، باید به گونه‌ای نوشته شود که در آن این دو بخش از هم تفکیک شده باشند؛ به گونه‌ای که با نگاه کردن به فایل استپ Recap، قابل تشخیص باشد که هر مطلب، متعلق به بخش یادگیری‌ است یا بخش مرور.

کوردینیتور پس از طراحی محتوای استپ Recap، فایل آن را در اختیار کارآموز قرار می‌دهد تا کارآموز اولین استپ Recap را به عنوان اولین استپ خود شروع کند. کارآموز با دریافت این فایل متوجه می‌شود که در طول این استپ چه کار‌هایی را باید انجام دهد.

## نحوه گذراندن استپ Recap

- کارآموز پس از دریافت فایل استپ Recap، باید تخمین بزند که تا چه تاریخی بخش مرور این استپ را می‌گذراند و ۲۴ ساعت پس از دریافت فایل استپ Recap مهلت دارد تا این تاریخ را به کوردینیتور (Coordinator) خود اعلام نماید.

کارآموز برای گذراندن بخش مرور استپ Recap، ابتدا باید پستی را در شبکه‌های اجتماعی لینکدین و توییتر خود و گروه تلگرامی کارآموزان منتشر کند. این پست شامل خبر بازگشت کارآموز به برنامه CS Internship است.

کارآموز پس از مرور استادی‌آیتم‌ها و تسک‌های مربوط به بخش مرور، باید ارائه‌ای به مدت ۲۰ دقیقه را به صورت آنلاین در پلتفرم Twitch در کانال CS Internship برگزار کند. در برنامه CS Internship به این ارائه‌ی 20 دقیقه‌ای، اصطلاحا «توییچ» گفته می‌شود. توییچ کارآموز شامل تجربه‌ها و آموخته‌های کارآموز در طی گذراندن بخش مرور استپ Recap می‌باشد.

- کارآموز پس از انجام توییچ بخش مرور، باید تخمین بزند که تا چه تاریخی، بخش یادگیری این استپ را می‌گذراند و 24 ساعت پس از دریافت فایل استپ Recap مهلت دارد تا این تاریخ را به کوردینیتور (Coordinator) خود اعلام نماید.

پس از اعلام این تاریخ کارآموز بخش یادگیری استپ Recap را می‌گذراند. برای گذراندن بخش یادگیری، کارآموز باید به ازای هر استادی‌آیتمی که مطالعه می‌کند و هم‌چنين به ازای هر تسکی که انجام می‌دهد، پستی را در شبکه‌های اجتماعی لینکدین و تلگرام و گروه تلگرامی کارآموزان منتشر کند و پس از این کار توییچی را برگزار کند. توییچ کارآموز باید شامل تجربه‌ها و آموخته‌های او در طول گذراندن بخش یادگیری باشد.

# آموزش‌دهنده‌ها

افرادی می‌توانند این مستند را آموزش دهند که پیش از این چنین مسئولیتی را به عهده داشته‌اند.

# نحوه آموزش

آموزش‌دهنده ابتدا باید اطمینان حاصل کند که فردی که قرار است آموزش ببیند این مستند را از قبل مطالعه کرده باشد. در غیر اینصورت، آموزش‌دهنده باید از او بخواهد که مستند را به طور کامل مطالعه کرده و سؤالات خود را جمع‌آوری نماید. پس از اینکه فرد این مستند را مطالعه کرد، آموزش‌دهنده باید جلسه‌ای را برای رفع سؤالات و ابهامات او ترتیب داده و از اینکه این مستند را کامل متوجه شده‌است، اطمینان حاصل کند. اگر در این مستند، به ابزار یا نرم‌افزار خاصی اشاره شده است، آموزش‌دهنده می‌تواند در صورت نیاز، در جلسه، نحوه‌ی استفاده از این ابزارها را آموزش دهد.

# واژه‌نامه

- **پروفایل:** فایلی است که برای هر کارآموز پس از ورود به برنامه CS Internship، ایجاد شده و حاوی اطلاعات او و گزارشی از فعالیت‌های او در برنامه CS Internship است که در نرم‌افزار OneNote بارگذاری می‌شود.
- **استپ:** در برنامه‌ی CS Internship هر دوره شامل مراحل مختلفی است. استپ‌های یک دوره به ترتیب هستند و کارآموزان باید تمام استپ‌های یک دوره را بگذرانند تا از دوره فارغ‌التحصیل شوند. هر استپ شامل چندین Study Item و Task می‌شود.
- **استادی**‌**آیتم:** منابعی هستند که در هر استپ، کارآموز باید آن‌ها را مطالعه کند. این منابع می‌توانند شامل یک فصل از کتاب یا لینک یک مقاله و یا یک ویدیوی آموزشی و ... باشند که برای یادگیری، در یک استپ گنجانده شده است.
- **تسک:** وظایفی است که باید در هر استپ توسط کارآموز انجام شود. این وظایف می‌تواند تمرین تایپ ده‌انگشتی، تحقیق درباره‌ی یک مفهوم، انجام تمرین برنامه‌نویسی و ... باشد که برای یادگیری، در یک استپ گنجانده شده است.
- **توییچ:** پلتفرمی است که کارآموزان در پایان هر استپ، ارائه‌ای را به مدت بیست دقیقه به صورت آنلاین در آن برگزار می‌کنند. این ارائه شامل خلاصه‌ای از مواردی است که کارآموز در طول یک استپ یاد گرفته است. در برنامه CS Internship به این ارائه‌های بیست دقیقه‌ای، اصطلاحا Twitch گفته می‌شود.
- **اینتیگریتی:** این واژه در فارسی به «تمامیّت» ترجمه شده است. در برنامه CS Internship اصل اینتیگریتی، یکی از اصول مهم برنامه محسوب می‌شود که تمام افراد در این برنامه به آن پایبند هستند.
- **کوردینیتور (Coordinator):** به نقشی که تمام امورات و کارهای از جنس هماهنگی‌های مربوط به اینترن را انجام می‌دهد، کوردینیتور گفته می‌شود؛ کارهایی از قبیل هماهنگ‌کردن جلسات، انجام اطلاع‌رسانی‌ها، تحویل فایل استپ و دریافت گزارشات، به‌روز نگه‌داشتن پروفایل اینترن و ... .
- این اصل شامل سه بند می‌باشد:

1. هر شخص باید به هر حرفی که می‌زند، عمل کند.
2. در صورتی که شخص متوجه شد که نمی‌تواند به حرفش عمل کند، باید به افرادی که به هر نحوی این مساله به آن‌ها ارتباط پیدا می‌کند، اطلاع بدهد.
3. همچنین در صورتی که شخص به حرف خود عمل نکرد، باید تمام خسارت‌های ناشی از آن را جبران کند.
