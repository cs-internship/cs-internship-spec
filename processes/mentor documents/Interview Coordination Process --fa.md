# مستند فرآیند هماهنگی جلسه مصاحبه در برنامه CS Internship

## مقدمه

برنامه CS Internship نوعی برنامه خودآموز است که در آن افراد علاقه‌مند به کار در حوزه مهندسی‌نرم افزار به یادگیری انواع مهارت‌های کسب‌و‌کاری در کنار اصول مهندسی نرم‌افزار می‌پردازند. افراد شرکت‌کننده دراین برنامه طبق قوانینی مشخص به کارآموزی در این برنامه می‌پردازند تا برای کار در محیط تیم‌های نرم‌افزاری حرفه‌ای آماده شوند. به این منظور نیاز است تا برای ورود افراد علاقه‌مند و مصمم به گذارندن کارآموزی در این برنامه، «جلسه مصاحبه» شفاهی برگزار شود.

فرآیند مصاحبه، فرآیندی است که در آن برحسب ظرفیت برنامه CS Internship با افراد آماده ورود به برنامه مصاحبه ‌می‌شود. برای برگزاری هر جلسه مصاحبه، نیاز است مجموعه‌ای از کارها انجام شود تا از حضور داوطلب در جلسه مصاحبه اطمینان حاصل شود. اجرای به موقع و دقیق این کارها باعث خواهد شد تا جلسه مصاحبه به صورت دقیق، شفاف و هدفمند برگزار شود. برای دستیابی به این هدف نیاز است فردی مسئولیت هماهنگی تمام افراد شرکت کننده در فرآیند هماهنگی برگزاری جلسه مصاحبه و نظارت بر کارهای آن‌ها را بر عهده داشته باشد. وظیفه «مسئول هماهنگ‌کننده مصاحبه» درست زمانی شروع می‌شود که اطلاعات مربوط به جلسه مصاحبه‌ای را که او مسئول هماهنگی آن انتخاب شده است را دریافت می‌کند. کارهای مربوط به هماهنگی مصاحبه درست تا زمان برگزاری جلسه مصاحبه تمام خواهد شد.

دراین مستند به شرح چگونگی فرآیند هماهنگی مصاحبه و کارهایی که نیاز است مسئول هماهنگ کننده مصاحبه انجام دهد تا فرآیند مصاحبه به صورت کامل انجام شود، پرداخته می‌شود. همچنین در این سند شرح کامل و دقیق وظایف افراد شرکت کننده در فرآیند هماهنگی جلسه مصاحبه نوشته شده است. مسئول هماهنگ کننده مصاحبه، طبق دستورالعمل مندرج در این سند، وظایف افراد شرکت کننده در مصاحبه را به آنها اطلاع رسانی می‌کند و درست تا قبل از زمان شروع جلسه مصاحبه از انجام شدن آنها اطمینان حاصل می‌کند.

در این مستند «مسئول هماهنگ‌کننده مصاحبه» را به اختصار «هماهنگ‌کننده» خطاب خواهیم کرد. همچنین در این مستند هیچ گونه اشاره ای به نحوه زمانبندی جلسات مصاحبه و انتخاب افراد برای نقش های لازم در این فرآیند نخواهد شد. بلکه این فرآیند به صورت کامل در مستند دیگری با نام «فرآیند برنامه‌ریزی برای جلسه مصاحبه در برنامه CS Internship» شرح داده می‌شود.

## مخاطب

مخاطب مستند حاضر همه افرادی هستند که (1) مسئولیت هماهنگ کردن جلسه مصاحبه را برعهده دارند، (2) داوطلب انجام اجرای یکی از نقش های حاضر در فرآیند هماهنگی مصاحبه هستند و یا (3) علاقه مند هستند تا در مورد فرآیند هماهنگی جلسه مصاحبه بدانند.

## معرفی موضوع

از ابتدای شکل‌گیری برنامه CS Internship برای شناسایی و جذب افراد مستعد برای کار در تیم‌های نرم‌افزاری حرفه‌ای جلسه مصاحبه برگزار می‌شود. شیوه هماهنگی و برگزاری جلسات مصاحبه با توجه به مقتضیات هر دوره زمانی متفاوت بوده‌است. در حال حاضر، در جدیدترین فرآیند هماهنگی جلسات مصاحبه، فرصتی دوهفته ای لازم است تا مجموعه ای از کارهای مربوط به هماهنگی جلسه مصاحبه انجام شود. هدف از انجام این کارها این است که افراد مصاحبه شونده قبل از حضور در جلسه مصاحبه، به اندازه کافی با برنامه CS Internship آشنا شده باشند تا با شناخت کافی از قابلیت‌ها و ظرفیت‌های خود تصمیم خود را مبنی بر حضور قطعی شان در جلسه مصاحبه اعلام کنند. بعلاوه افرادی که جلسه مصاحبه را برگزار می کنند نیز آمادگی لازم برای مصاحبه با افراد را داشته باشند. برای رسیدن به این هدف نیاز است تا در طی فرآیند هماهنگی مصاحبه، قبل از برگزاری جلسه اصلی مصاحبه، سلسله ای از کارهای به هم وابسته را انجام دهیم تا از حضور همه افراد با آمادگی کامل در جلسه مصاحبه مطمئن باشیم.

برنامه هر جلسه مصاحبه توسط «مسئول‌ برنامه‌ریزی‌کننده مصاحبه»، مشخص می‌شود. مسئولیت برنامه‌ریزی برای هر مصاحبه طبق سند «فرآیند برنامه ریزی برای جلسه مصاحبه در برنامه CS Internship»، عمل می‌کند. این شخص تاریخ و زمان هر مصاحبه و همچنین افراد واجد شرایط برای پذیرش و اجرای نقش‌های تعریف شده در هر مصاحبه را تعیین می‌کند. یکی از همین نقش‌ها، «مسئولیت هماهنگی فرآیند مصاحبه» است. مسئول «برنامه‌ریزی کننده» مشخصات افراد انتخاب شده برای مصاحبه را به مسئول «هماهنگ کننده مصاحبه» تحویل می‌دهد. مسئول «هماهنگ کننده مصاحبه» باید افراد شرکت کننده در فرآیند هماهنگی مصاحبه را از نقش های خود آگاه کند، شرح وظایف آنها را به شیوه گفته شده در این سند اطلاع رسانی کند و برای اطمینان از پیشبرد صحیح کارها بر انجام وظایف این افراد نظارت کند. مسئول «هماهنگ کننده مصاحبه» وظیفه دارد مستند حاضر را با دقت و به صورت کامل بخواند وطبق دستورالعمل گفته شده در آن کارهای مربوط به فرآیند هماهنگی جلسه مصاحبه را انجام دهد.

در این مستند ابتدا فرآیند کلی هماهنگی مصاحبه در برنامه CS Internship توضیح داده می‌شود. سپس به تشریح وظایف فرد هماهنگ کننده مصاحبه پرداخته می‌شود. همانطور که پیشتر اشاره شد، برای پیشبرد صحیح کارها، نقش‌های مختلفی در فرآیند هماهنگی مصاحبه تعریف شده‌اند. این نقش‌ها عبارتند از مصاحبه‌کننده، مصاحبه‌شونده ‌(یا اینترن)، تسهیل‌گر، مشاهده‌گر و منتور. هر کدام از این نقش‌ها وظایف مختلفی را باید انجام دهند. اطلاع رسانی این وظایف، نظارت بر اجرای صحیح آن‌ها و پاسخ گویی به پرسش‌ها و ابهامات افراد شرکت‌کننده در این فرآیند بر عهده مسئول «هماهنگ‌کننده مصاحبه» است. در بخش مربوط به معرفی نقش‌ها، توضیح مختصری از هر نقش داده شده است. وظایف هر کدام از این نقش‌ها در کارت وظیفه آن نقش در تمپلیت بک لاگ مصاحبه نوشته شده‌است. مسئول هماهنگی جلسه مصاحبه طبق دستور العمل مندرج در این مستند، یک رونوشت از بک لاگ مربوط به فرآیند هماهنگی مصاحبه را در اسپرنیت مورد نظر ایجاد می‌کند و عنوان آن را متناسب با افراد مصاحبه شونده و تاریخ انجام مصاحبه تغییر می‌دهد. در این بک لاگ، برای هر وظیفه‌ای که در فرآیند هماهنگی مصاحبه نقش دارد کارتی ثبت شده‌است. در قسمت شرح هر کارت، وظیفه افراد به صورت کامل آورده شده است. افراد شرکت‌کننده در مصاحبه با بررسی شرح وظایف مندرج در کارت وظیفه خود، شروع به کار می‌کنند. مسئول هماهنگ‌کننده هم بر اجرای درست و به موقع این کارها نظارت خواهد کرد.

## شرح جزئیات

### فرآیند کلی مصاحبه در برنامه CS Internship

برای برگزاری هر جلسه مصاحبه در برنامه CS Internship، کارهای متفاوت و مشخصی تعریف شده است. هر کدام از این کارها توسط مسئول «برنامه‌ریزی‌کننده مصاحبه» به افرادی که واجد شرایط هستند تا آن نقش ها را بپذیرند سپرده می‌شود. مسئول «برنامه‌ریزی‌کننده مصاحبه» در [جدول زمانبندی برنامه مصاحبه‌ها](https://onedrive.live.com/redir?resid=A9B215A332F3E600%21392628&page=Edit&wd=target%28Entrance%20Interview.one%7C12807f5d-673d-4191-9c59-ca4c7d96dd21%2FInterview%20Plan%7C4fa7e932-3221-47d8-b62b-26cc1dfe6127%2F%29)، نام افرادی را که در فرآیند انجام مصاحبه، نقشی برعهده دارند در ستون مربوط به آن نقش می‌نویسد. نحوه توزیع این نقش‌ها در مستند «فرآیند برنامه‌ریزی برای جلسه مصاحبه در برنامه CS Internship» به صورت کامل شرح داده می‌شود. بنا بر این در مستند حاضر هیچ گونه اشاره‌ای به این فرآیند نخواهد شد.

مسئول «هماهنگ‌کننده جلسه مصاحبه»، تاریخ مصاحبه‌ای را که در آن به عنوان هماهنگ کننده انتخاب شده است را از مسئول «برنامه‌ریزی‌کننده مصاحبه‌ها» دریافت می‌کند. پس از آن، مسئول «هماهنگ‌کننده» با در دست داشتن تاریخ مصاحبه، می‌تواند به [جدول زمانبندی برنامه مصاحبه‌ها](https://onedrive.live.com/redir?resid=A9B215A332F3E600%21392628&page=Edit&wd=target%28Entrance%20Interview.one%7C12807f5d-673d-4191-9c59-ca4c7d96dd21%2FInterview%20Plan%7C4fa7e932-3221-47d8-b62b-26cc1dfe6127%2F%29) مراجعه کند و با استفاده از تاریخ مصاحبه، نام تمام افرادی را که در آن مصاحبه شرکت خواهند را بدست آورد.

### نقش های لازم برای فرآیند هماهنگی مصاحبه

در هر جلسه مصاحبه، معمولا به ازای هر اینترن یک کارآموز منتور حضور خواهد داشت. همچنین هر جلسه مصاحبه شامل یک یا دو نفر مصاحبه کننده و یک مشاهده‌گر نیز هست. این افراد برای پیش برد کارهای مربوط به فرآیند هماهنگی مصاحبه کارهای مختلفی را انجام خواهند داد. برای مثال

- هر اینترن جدید برای آماده شدن برای حضور پیدا کردن در جلسه مصاحبه توسط کارآموز منتور مستقیم خود آنبورد می‌شود تا اطلاعات لازم را در اختیار او قرار دهد.
- مصاحبه کنندگان، برای حضور در جلسه مصاحبه، یک مصاحبه تمرینی را با یکدیگر برگزار می کنند. هدف از این کار این است که در صورت ایجاد تغییر در روند مصاحبه و یا ترتیب اثر دادن بازخورد مصاحبه های قبلی با هم هماهنگ باشند.
- هماهنگی با مشاهده‌گر جلسه مصاحبه که قرار است جلسه مصاحبه را مشاهده کند و در صورت نیاز برای رفع ابهام یا پاسخ برخی از سوالات که نیاز به شفاف سازی بیشتری دارند وارد عمل شود.
- مصاحبه کنندگان متناسب با نقش های مختلفی که بر عهده میگیرند مسئولیت برگزاری و مدیریت جلسه مصاحبه و جلسه debrief مصاحبه را بر عهده خواهند داشت.
- پس از انجام شدن مصاحبه لازم است یکسری از مستندات موجود در وان نوت برنامه به روز رسانی شود. همچنین نیاز است صف افراد داوطلب ورود به دوره نیز به روز شود.
- بعد از جلسه مصاحبه، هر اینترن فرصتی مشخص برای ارسال تعهد خود مبنی بر حضور خود در دوره دارد. بنا بر این نیاز است تا تعهد اینترن ها توسط تیم منتورها بررسی شود، باز خوردهای لازم به اینترن‌ها داده شود و قبول یا رد شدن تعهد آن‌ها نیز اعلام شود.

#### هماهنگ‌کننده (Coordinator)

مسئول هماهنگ‌کننده، مسئولیت نظارت بر اجرای تمام کارهای مربوط به فرآیند هماهنگی جلسه مصاحبه را دارد. این فرد باید دقیقا از دو هفته قبل از مصاحبه بک لاگ مربوط به فرآیند مصاحبه را در اسپرینت مربوط به مصاحبه ایجاد کند و به ازای هر کدام از افراد شرکت‌کننده در جلسه مصاحبه کارت وظایف آن‌ها را مشخص کند.

#### مصاحبه‌کننده (Interviewer)

در هر مصاحبه، بسته به تعداد اینترن های شرکت کننده در آن مصاحبه، یک یا دو نفر به عنوان مصاحبه کننده حضور خواهند داشت. مصاحبه کننده مسئول اجرایی جلسه مصاحبه است. ارسال و انتقال اطلاعات در حین جلسه مصاحبه بین مصاحبه کننده و اینترن انجام خواهد شد. افرادی که به عنوان مصاحبه کننده انتخاب شده‌اند از رده منتور و دستیار منتور هستند.

#### مشاهده‌گر (Observer)

مشاهده گر به روال کلی انجام مصاحبه نظارت می‌کند (جلسه مصاحبه را مشاهده می‌کند). این نقش صرفا می‌تواند به شخصی از رده منتورها واگذار شود. در هر جلسه مصاحبه حتما یک نفر به عنوان مشاهده‌گر آن جلسه از مصاحبه حضور خواهد داشت.

#### تسهیل‌گر (Facilitator)

تسهیل‌گر مصاحبه به شخصی گفته می‌شود که مسئولیت اجرای جلسه Debrief مصاحبه را بر عهده دارد. در جلسه debrief از مصاحبه‌کنندگان، کارآموز منتورها و مشاهده‌گر جلسه مصاحبه دعوت به عمل می‌آید. وظیفه تسهیل‌گر در این جلسه این است که طبق دستور العمل وظایف خود، از افراد حاضر در جلسه بخواهد که در باره احساسات و مشاهدات خود صحبت کنند. این نقش به فردی از رده دستیار منتوری و منتوری واگذار می‌شود.

#### برگزار کننده (Runner)

به ازای هر مصاحبه یک نفر مسئول شروع و پایان دادن به ضبط جلسه مصاحبه است. این شخص از رده دستیار منتور و منتور انتخاب می‌شود.

#### کارآموز منتور (Mentoring Intern)

کار آموز منتور کسی است که از وظیفه هماهنگی مصاحبه شونده را بر عهده دارد. مسئول هماهنگ کننده مصاحبه به ازای هر کدام از کارآموز منتورها سه کارت را برای این نقش بر روی برد اسپرینت عملیاتی ثبت می‌کند: کارت مربوط به شرکت کردن در جلسه مصاحبه، کارت مربوط به آنبورد کردن مصاحبه شونده و کارت مربوط به بررسی تعهد مصاحبه شونده.

#### منتور(Mentor)

گاهی ممکن است پس از بررسی تعهد ارسال شده از سمت اینترن ها، نظرات مخالف و موافقی برای پذیرش آن تعهد وجود داشته باشد. بنا بر این برای شروع به کار اینترن در برنامه CS Internship مانع عدم پذیرش تعهد ایجاد خواهد شد. در این شرایط یک منتور وظیفه دارد رد شدن تعهد و نظرات و بازخوردهایی را که منتورهای دیگر به تعهد آن اینترن ارائه دادند را به او منتقل کند.

### نحوه ایجاد بک لاگ مصاحبه

لازم است مسئول «هماهنگ‌کننده مصاحبه»، دقیقا دو هفته قبل از تاریخ هر مصاحبه در اسپرینت عملیاتی مربوطه، بک لاگی برای آن مصاحبه ایجاد کند. اسپرینت این بک‌لاگ باید اسپرینتی باشد که قرار است مصاحبه در آن اسپرینت انجام شود. برای مثال اگر قرار است یک مصاحبه داشته باشیم که قرار است در اسپرینت ۱۴۰ انجام شود، بک‌لاگ آن در زمان اسپرینت ۱۳۸ (دو هفته قبل) ایجاد می‌شود، ولی اسپرینتی که برای بک‌لاگ انتخاب می‌شود ۱۴۰ است. تمپلیت بک لاگ فرآیند هماهنگی مصاحبه در فضای Microsoft Azure DevOps ایجاد شده است.

برای مشاهده بک لاگ مربوط به مصاحبه لازم است در پروژه CS Internship Program Team، آیتم های داخل صفحه را بر اساس Epic دسته‌بندی کرد. در Epic مربوط به فرآیندهای عملیاتی که با نام CS Internship Operations مشخص شده‌اند، یک مجموعه از Feature ها قرار دارند. بک لاگ مربوط به فرآیند هماهنگی مصاحبه زیر مجموعه Entrance Interviews است. در این زیر مجموعه علاوه بر تمپلیت بک لاگ مربوط به مصاحبه، بک لاگ مصاحبه‌هایی که انجام شده‌اند و یا مصاحبه‌هایی که برنامه‌ریزی شده‌اند و در حال اجرا هستند نیز قابل مشاهده است.
![image](https://github.com/Hr-Panahi/cs-internship-spec/assets/110527736/f032dee3-4a28-4787-b622-662e5fd0f212)

در حال حاضر مشاهده بک لاگ مربوط به فرآیند هماهنگی مصاحبه از طریق شرح داده شده تنها توسط عده محدودی قابل درسترسی است. بنا بر این لازم است که مسئول هماهنگ کننده مصاحبه از فردی که دسترسی های این قسمت از سیستم را برای افراد مختلف تعریف می‌کند بخواهد تا امکان مشاهده دسته‌بندی‌های Epic، Feature و Backlog، را به او بدهد.
![image](https://github.com/Hr-Panahi/cs-internship-spec/assets/110527736/32a7450a-559e-4e8a-b3ea-69c0eaa27d92)

همانطور که در شکل بالا مشخص است در این بک لاگ به ازای تمام کارهای مربوط به فرآیند هماهنگی مصاحبه یک کارت ثبت شده است.

برای ایجاد یک کپی از این بک لاگ لازم است روی خود بک لاگ کلیک کنید تا صفحه زیر را مشاهده کنید. در قسمت بالا سمت راست یک سه نقطه مشاهده می‌کنیدکه اگر موس را بر روی آن قرار دهید نام Actions را مشاهده خواهید کرد.
![image](https://github.com/Hr-Panahi/cs-internship-spec/assets/110527736/e24158b7-23f9-4774-8a11-faa49d4c5d31)

بر روی این سه نقطه کلیک کنید، گزینه Create a copy of work item را مشاهده می‌کنید. با انتخاب این گزینه یک صفحه دیگر به شکل زیر باز میشود. تیک هر سه گزینه پایین صفحه را انتخاب می کنیم و گزینه ok را انتخاب می‌کنیم. با این روش یک نسخه از بک لاگ مصاحبه را تهیه کردیم.
![image](https://github.com/Hr-Panahi/cs-internship-spec/assets/110527736/d50ef480-ea6a-4074-bf57-dce2cdeb888d)

برای اینکه بک لاگ مصاحبه در اسپرینت مورد نظر قابل رویت باشد، باید مسیر آن و تمام کارت های زیر مجموعه این بک لاگ را به اسپرینت مورد نظر انتقال داد. ویرایش کردن بک لاگ و آماده کردن آن برای مصاحبه جدید باید «عنوان بک لاگ»، «تاریخ ایجاد بک لاگ» و «نام ایجاد کننده بک لاگ» را مشخص شود. همچنین در همین بک لاگ، کارت‌هایی به ازای مجموعه وظایفی که برای هرکدام از نقش ها در طول فرآیند هماهنگی مصاحبه تعریف شده اند، را نیز باید برای مصاحبه فعلی آماده کنیم. هنگام ایجاد این کارت وظایف ایجاد شده نیاز است «عنوان وظیفه»، «نام فرد انجام دهنده آن وظیفه»و همچنین «زمان مورد نیاز برای انجام آن وظیفه» ویرایش شود. با باز کردن هر کدام از این کارت ها میتوان شرح کامل وظایف هر نقش را در قسمت «توضیحات» به صورت کامل مشاهده کرد.

پس از اینکه در یک هفته اول این فرآیند، افراد مصاحبه شونده به صورت قطعی مشخص شدند، هماهنگ‌کننده مصاحبه زمان مصاحبه را در کلندر برنامه CS Internship ثبت می‌کند و افراد شرکت کننده در مصاحبه را دعوت می‌کند. افراد شرکت کننده در مصاحبه با دریافت ایمیل زمان مصاحبه و پذیرش این زمان، شرکت کردن خود در مصاحبه را اعلام می‌کنند. هر کدام از افرادی که این نقش ها را می پذیرند طبق برنامه زمانی توضیح داده شده در این سند، وظایف مربوط به نقش های خود را از روی قسمت «توضیحات» مربوط به کارت وظیفه خود بر روی برد عملیاتی مطالعه و بررسی خواهند کرد. مسئول هماهنگی فرایند مصاحبه، از تمام افراد میخواهد که بعد از مطالعه شرح وظایف خود هر گونه سوال و ابهام خود را با او در میان بگذارند. بنا بر این لازم است فردی که وظیفه ای را بر عهده دارد، وظایف مربوط به نقش خود را که در قسمت توضیحات آن را با دقت بخواند.

## آموزش‌دهنده‌ها

این مستند می‌تواند توسط تمام افرادی که فرآیند هماهنگی مصاحبه را به شیوه‌‌ی نوشته شده در این مستند برگزار کرده‌اند، به افرادی که بایستی این مستند را مطالعه کنند آموزش داده شود.

## نحوه آموزش

لازم است فردی که این مستند را به منظور اجرای فرآیند هماهنگی مصاحبه در برنامه CS Internship مطالعه می‌کند، محتویات این مستند را حتما و حداقل یک بار با یکی از افرادی که قبلا این کار را انجام داده است، مرور کند.

## واژه‌نامه

هماهنگ‌کننده: کسی که مسئولیت هماهنگی جلسه مصاحبه را بر عهده دارد.


