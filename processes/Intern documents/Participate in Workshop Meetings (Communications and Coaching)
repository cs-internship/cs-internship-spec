## شرکت در جلسات کارگاه ها (ارتباطات و مربی گری)

## مقدمه
تجربه نشان داده است در شرکت‌های نرم‌افزاری موفقیت پروژه‌ها تجربه نشان داده است که کیفیت ارتباطات و تعامل انسانی است که تعیین می‌کند پروژه‌ها روان پیش بروند یا با تأخیر و مشکلات متعدد مواجه شوند. شرکت‌ها به نیروهایی نیاز دارند که بتوانند نیازهای کارفرما را به درستی استخراج کنند، مسائل را شفاف بیان کنند، بازخورد بدهند و دریافت کنند، در تیم همکاری کنند و در عین حال احساسات و ارتباطات خود را مدیریت کنند. ضعف در هر یک از این حوزه‌ها می‌تواند باعث دوباره‌‌کاری، تأخیر، کاهش کیفیت محصول و اتلاف منابع شود. بنابراین ارتباطات پایه‌ای برای موفقیت در تمام مراحل توسعه نرم‌افزار است.
در برنامه CS Internship نیز آموزش‌هایی در قالب ویدیوهای ارتباطات و مربی‌گری و سپس شرکت در کارگاه‌ها با هدف یادگیری و تمرین مهارت‌های ارتباطی در نظر گرفته شده است.

## مخاطب
مخاطب این مستند، اینترن‌هایی هستند که می‌خواهند در جلسات کارگاه‌های ارتباطات و مربی‌گری شرکت کنند.

## معرفی موضوع
در مهندسی نرم‌افزار می‌آموزیم، فاز تحلیل و استخراج نیازها اولین و حیاتی‌ترین مرحله است و بدون فهم دقیق و گفت‌وگوی مؤثر، هیچ فاز دیگری به درستی شکل نمی‌گیرد. فاز طراحی، توسعه، تست و نگه‌داری نیز همگی نیازمند ارتباطات شفاف و همکاری مؤثر هستند. حتی بهترین کدها وقتی نتوانند در تیم منتقل، تست یا نگه‌داری شوند، ارزش واقعی ایجاد نمی‌کنند. بنابراین نیروهای متخصصی که هم دانش فنی دارند و هم مهارت ارتباطی، ارزش واقعی خلق می‌کنند. بنابراین حضور اینترن در این کارگاه‌ها مهارت انسانی و ارتباطی او را شکل می‌دهد. کسی که این مهارت‌ها را یاد بگیرد، می‌تواند در تیم‌های نرم‌افزاری—چه حضوری و چه ریموت—واقعاً ارزش خلق کند و تبدیل به فردی شود که حضورش تیم را بهتر، پروژه را سریع‌تر و همکاری را روان‌تر می‌کند.

## شرح جزئیات
در کارگاه‌های برنامهٔ CS Internship، فضای امنی ایجاد می‌شود تا اینترن بتواند بدون ترس از قضاوت، مشاهدات، احساسات و تجربه‌های خود را بیان کند و در حضور یک شنوندهٔ حرفه‌ای، خود را ببیند و بپذیرد. برگزارکنندگان این کارگاه‌ها عمدتاً کم حرف می‌زنند و نقش اصلی‌شان گوش دادن کامل و بدون قضاوت است. این روش به اینترن اجازه می‌دهد که مهارت‌های ارتباطی خود را تمرین کند: شفاف حرف زدن، دقیق گوش دادن، بازخورد دادن و گرفتن، مدیریت احساسات، بیان نیازها، درخواست کمک و حل تعارض. این مهارت‌ها دقیقاً همان چیزهایی هستند که شرکت‌های نرم‌افزاری به آن نیاز دارند و باعث می‌شوند تیم‌ها سریع‌تر، هماهنگ‌تر و مؤثرتر عمل کنند و پروژه‌ها با کیفیت بالاتر به نتیجه برسند.
کارگاه‌ها این فرصت را به اینترن می‌دهند که در فضای امن، بدون قضاوت و با حضور یک شنوندهٔ حرفه‌ای خودشان را مشاهده کنند، یاد بگیرند چگونه در ارتباطات واقعی حرفه‌ای عمل کنند و تبدیل به نیرویی شوند که هم از لحاظ فنی توانمند است و هم انسانی و ارتباطی مؤثر، و همین موضوع اصلی‌ترین چیزی است که شرکت‌ها برای موفقیت پروژه‌هایشان به آن نیاز دارند.
## نحوه‌ی هماهنگی و شرکت در جسات کارگاه‌‌ها
برای اطلاع از نحوه‌ی هماهنگی و شرکت در جلسات کارگاه‌های ارتباطات و مربی گری به داکیومنت مراجعه شود.

## آموزش‌دهنده‌ها
تمامی اعضای تیم منتوری، در هر سطحی، می‌توانند در انتقال محتوای این مستند نقش داشته باشند و در صورت نیاز، پرسش‌های خوانندگان را پاسخ دهند و ابهامات آنان را برطرف کنند.


## نحوه آموزش
روند آموزش به این صورت است که ابتدا آموزش‌گیرنده باید این مستند را به‌طور کامل مطالعه کند. سپس در یک جلسه آموزشی، پرسش‌های او پاسخ داده می‌شود تا ابهامات او برطرف گردد. در صورت نیاز، ابزارها و نرم‌افزارهای لازم نیز آموزش داده خواهند شد.


## واژه‌نامه


