# پیامدهای اجرایی نقض قوانین 


## مقدمه
در هر برنامه آموزشی یا حرفه‌ای، وجود قوانین و چارچوب‌های مشخص، نقش اساسی در ایجاد نظم، افزایش بهره‌وری و تضمین رشد اعضا دارد. برنامه CS Internship نیز با هدف فراهم‌کردن یک تجربه واقعی و استاندارد از محیط کار حرفه‌ای، مجموعه‌ای از قوانین و فرآیندها را تدوین کرده است تا اینترن‌ها بتوانند در یک مسیر ساختارمند، مهارت‌های ضروری برای ورود به تیم‌های نرم‌افزاری و سازمان‌های بزرگ را کسب کنند.

این مستند با هدف تبیین قوانین کلیدی برنامه و پیامدهای عدم رعایت آن‌ها تهیه شده است تا تمامی اعضا درک روشنی از انتظارات، مسئولیت‌ها و چارچوب‌های رفتاری مورد نیاز در این مسیر داشته باشند.

## مخاطب
مخاطب این مستند اینترن‌های برنامه هستند.

## معرفی موضوع
در مسیر رشد حرفه‌ای، پایبندی به قوانین و فرآیندها تنها یک الزام اداری نیست؛ بلکه بخشی از مهارت‌آموزی و آماده‌سازی برای ورود به محیط واقعی کار محسوب می‌شود. برنامه CS Internship نیز با تکیه بر ویژن و مأموریت خود—که بر توسعه مهارت‌های فنی، ارتباطی، تعاملی و مدیریتی تمرکز دارد—قوانینی را وضع کرده است تا اینترن‌ها بتوانند در یک فضای منظم، قابل پیش‌بینی و حرفه‌ای تجربه کسب کنند.

هدف این مستند، تشریح قوانینی است که رعایت آن‌ها برای حفظ کیفیت برنامه و مدیریت منابع ضروری است. همچنین پیامدهایی که در صورت عدم رعایت این قوانین اعمال می‌شود، با هدف شبیه‌سازی شرایط واقعی سازمان‌ها و کمک به رشد فردی اینترن‌ها طراحی شده‌اند.

در ادامه، هر یک از این قوانین و پیامدهای مرتبط با آن‌ها به‌صورت دقیق و شفاف توضیح داده شده است تا مسیر حرکت اینترن‌ها در برنامه روشن، قابل فهم و قابل پیش‌بینی باشد.


## شرح جزئیات
هر سازمان یا شرکت دارای ویژن و هدفی مشخص است که بر اساس آن، چارچوب فعالیت‌ها و قوانین خود را تعریف می‌کند. تمامی اعضا در یک سازمان یا شرکت موظف‌اند در راستای این ویژن و هدف عمل کرده و به قوانین و فرآیندهای تعیین‌شده پایبند باشند.

برنامه CS Internship نیز مجموعه‌ای از قوانین و فرآیندها را در جهت تحقق ویژن و مأموریت خود تدوین کرده است. همان‌طور که در مستند «معرفی برنامه CS Internship» آمده، ویژن و مأموریت برنامه عبارت‌اند از:

ویژن برنامه تحول وضعیت اقتصادی میلیون‌ها انسان در سراسر جهان از طریق توسعه ظرفیت‌های فردی برای حل خلاقانه مسائل کسب‌وکاری شرکت‌ها و سازمان‌ها با بهره‌گیری از مهارت‌های فنی، تخصصی، ارتباطی و تعاملی.

مأموریت برنامه (۱) پرورش مهارت‌های فنی و تخصصی، (۲) توسعه قابلیت‌های ارتباطاتی، تعاملی، کار تیمی، اثر گذاری، خلق ارزش و حل مساله و (۳) شکوفایی توانایی‌های ذاتی مدیریتی و کسب‌وکاری اعضاء این جامعه است.

تمامی قوانین و فرآیندهای برنامه در راستای این ویژن و مأموریت طراحی شده‌اند تا مهارت‌های موردنیاز سازمان‌ها و تیم‌های نرم‌افزاری در اینترن‌ها تقویت شود. تجربه و تمرین این مهارت‌ها نهایتاً موجب می‌شود اعضای برنامه بتوانند در محیط‌های حرفه‌ای خلق ارزش کنند و به درآمدهای بالاتری دست یابند.

همان‌طور که در سازمان‌ها رعایت قوانین الزامی است، در برنامه CS Internship نیز هر عضو موظف به پایبندی به قوانین است. بدیهی است اگر اینترنی احساس کند نمی‌تواند یا نمی‌خواهد به قانونی عمل کند، می‌تواند بدون هیچ پیامد مالی درخواست خروج از برنامه بدهد.

رعایت قوانین به این معنی نیست که اینترن حق اشتباه ندارد. شکست و عدم موفقیت در مسیر یادگیری و تمرین مهارت‌ها و فعالیت در چهارچوب قوانین، امری طبیعی است. در واقع، یکی از اهداف اصلی برنامه فراهم‌کردن بستری برای تجربه، آزمون و خطا پیش از ورود به تیم‌های حرفه‌ای است. شکست در اینجا فرصتی برای رشد تلقی می‌شود، به شرط آنکه فرد بتواند با دقت به موقعیت پیش‌آمده نگاه کند و راهکارهایی برای بهبود عملکرد خود در آینده بیابد.

به همین منظور، همانند سازمان‌ها و شرکت‌ها، در برنامه CS Internship نیز عدم رعایت قوانین—چه سهوی و چه عمدی—پیامدهایی در پی خواهد داشت. این پیامدها با هدف شبیه‌سازی محیط واقعی کار و مدیریت منابع برنامه (یعنی زمان اعضا که صرف ارائه خدمت می‌شود) طراحی شده‌اند.

در این مستند، قوانینی که در صورت عدم رعایت پیامدهایی از سوی برنامه به دنبال دارند، به تفصیل تشریح خواهند شد.

### عدم حضور در جلسه از پیش هماهنگ‌شده بدون اطلاع قبلی
حضور تمامی شرکت‌کنندگان در هر جلسه‌ای که با هماهنگی قبلی و با حضور یک یا چند نفر تنظیم شده است، الزامی است.

با این حال، ممکن است پس از هماهنگ شدن یک جلسه، یکی از اعضا متوجه شود که امکان حضور در آن زمان را ندارد. در چنین شرایطی، تمام اعضای شرکت‌کننده موظف‌اند به محض اطلاع از عدم امکان حضور، این موضوع را به برگزارکننده جلسه اعلام کنند.

در صورتی که فرد بدون اطلاع قبلی در جلسه حاضر نشود، این موضوع در پروفایل او ثبت خواهد شد. همچنین، امکان هماهنگی مجدد آن جلسه برای وی نه در هفته آینده، بلکه از هفته دوم به بعد فراهم خواهد بود.

### پایان‌نیافتن استپ در بازه زمانی تعهدشده
هر اینترن پس از دریافت فایل هر استپ از کوردینتور، در یک بازه زمانی مشخص فرصت دارد بررسی‌های لازم را انجام دهد و اعلام کند که تا چه زمانی قادر است آن استپ را به پایان برساند. زمان اعلام‌شده از سوی اینترن به‌منزله «قول» او محسوب می‌شود و برنامه‌ریزی‌های بعدی بر اساس همین زمان انجام خواهد شد.

در صورتی که اینترن در ادامه متوجه شود که نمی‌تواند به زمان اعلام‌شده پایبند بماند، می‌تواند از طریق فرایند «مذاکره مجدد» زمان پایان استپ را تغییر دهد. جزئیات مربوط به مدیریت قول و فرایند مذاکره مجدد در مستند [«راهنمای مقدماتی فرایندها و دستورالعمل‌های برنامه CS Internship»](https://github.com/cs-internship/cs-internship-spec/blob/master/processes/Intern%20documents/Introductory%20Guid%20to%20Processes%20for%20the%20CS%20Internship%20Program%20--%20fa.md#%D8%A7%D8%B5%D9%84-%D9%85%D8%AF%DB%8C%D8%B1%DB%8C%D8%AA-%D9%82%D9%88%D9%84) توضیح داده شده است.

اگر زمان اعلام‌شده سپری شود و اینترن استپ خود را تکمیل نکرده باشد و همچنین برای تغییر زمان نیز اقدامی انجام نداده باشد، این موضوع در پروفایل او ثبت خواهد شد.

علاوه بر این، اگر **بیش از دو هفته** از زمان اعلام‌شده برای پایان استپ بگذرد، فرایند خروج اینترن از برنامه آغاز شده و ایشان از برنامه خارج می‌شود.

### اعلام‌نکردن زمان پایان استپ پس از گذشت ۷۲ ساعت
اینترن موظف است پس از دریافت محتوای استپ جدید، حداکثر تا ۷۲ ساعته تعهد مربوط به استپ را به کوردینتور خود اعلام کند. در صورتی که اینترن در این بازه ۷۲ ساعته تعهد استپ جدید را اعلام نکند، این موضوع در پروفایل او ثبت خواهد شد.

### به‌ پایان‌ نرساندن یک استپ در مهلت حداکثری ۱۰ هفته
همان‌طور که در مستند [«راهنمای مقدماتی فرایندها و دستورالعمل‌های برنامه CS Internship»](https://github.com/cs-internship/cs-internship-spec/blob/master/processes/Intern%20documents/Introductory%20Guid%20to%20Processes%20for%20the%20CS%20Internship%20Program%20--%20fa.md#%D9%85%D8%AD%D8%AF%D9%88%D8%AF%DB%8C%D8%AA-%D8%B2%D9%85%D8%A7%D9%86%DB%8C-%D8%A8%D8%B1%D8%A7%DB%8C-%D8%AA%DA%A9%D9%85%DB%8C%D9%84-%D8%A7%D8%B3%D8%AA%D9%BE%E2%80%8C%D9%87%D8%A7) ذکر شده است، برای هر استپ یک محدودیت زمانی ۱۰ هفته‌ای در نظر گرفته شده است. در صورتی که اینترن نتواند استپ خود را در این بازه زمانی به پایان برساند، فرآیند خروج او از برنامه آغاز شده و از برنامه خارج خواهد شد.

### عدم ارسال گزارش روزانه
همان‌طور که در مستند [«نوشتن و ارسال گزارش روزانه»](https://github.com/cs-internship/cs-internship-spec/blob/master/processes/Intern%20documents/Writing%20Daily%20Report%20--%20fa.md) ذکر شده است، اینترن‌ها موظف‌اند به‌صورت روزانه گزارش فعالیت‌های خود را برای کوردینتور ارسال کنند. در صورتی که اینترن گزارش روزانه را ارسال نکند، این موضوع در پروفایل او ثبت خواهد شد.

برای هر استپ، تعداد مشخصی عدم ارسال گزارش قابل قبول است. در صورتی که تعداد عدم ارسال گزارش از حد مجاز تعیین‌شده فراتر رود، اینترن از برنامه خارج می‌شود.

حد مجاز عدم ارسال گزارش برای هر استپ به شرح زیر است:

&#x202b; - استپ‌های ۰ تا ۳: حداکثر ۵ بار

&#x202b; - استپ‌های ۴ تا ۷: حداکثر ۳ بار

&#x202b; - استپ‌های ۸ به بالا: حداکثر ۲ بار


## آموزش‌دهنده‌ها
تمامی اعضای تیم منتوری، در هر سطحی، می‌توانند در انتقال محتوای این مستند نقش داشته باشند و در صورت نیاز، پرسش‌های خوانندگان را پاسخ دهند و ابهامات آنان را برطرف کنند.

## نحوه آموزش
روند آموزش به این صورت است که ابتدا آموزش‌گیرنده باید این مستند را به‌طور کامل مطالعه کند. سپس در یک جلسه آموزشی، پرسش‌های او پاسخ داده می‌شود تا ابهامات او برطرف گردد. در صورت نیاز، ابزارها و نرم‌افزارهای لازم نیز آموزش داده خواهند شد.


## واژه‌نامه
