# فرایند بررسی و مدیریت درخواست‌های استثنا در برنامه CS Internship

## مقدمه

در برنامه CS Internship ممکن است اینترن‌ها در مواردی نتوانند طبق قوانین یا فرایندهای تعیین‌شده عمل کنند. در این مواقع، نیاز به بررسی و تصمیم‌گیری درباره درخواست استثنا وجود دارد. این مستند، فرایند بررسی و مدیریت چنین درخواست‌هایی را به‌صورت شفاف و مرحله‌به‌مرحله توضیح می‌دهد.

## مخاطب

تمام اعضای تیم منتورینگ اعم از کارآموزمنتورها، دستیارمنتورها و منتورها باید با این فرایند آشنا باشند تا در صورت نیاز، اینترن را به درستی راهنمایی کنند.

## معرفی موضوع

در این مستند، منظور از "استثنا" وضعیتی است که اینترن به دلایلی نمی‌تواند از یک قانون یا فرایند مشخص پیروی کند. در چنین حالتی، اینترن باید درخواست خود را همراه با شرح کامل شرایطش، به صورت مکتوب برای کوردینیتور خود ارسال کند. سپس درخواست بررسی می‌شود و نتیجه نهایی به اینترن اعلام خواهد شد.
> **نکته مهم:** هر درخواست استثنا فقط یک بار بررسی می‌شود و نتیجه اعلام‌شده قطعی و نهایی است.

## شرح جزئیات

## مراحل بررسی درخواست استثنا

### ۱- اعلام درخواست توسط اینترن
اینترن موضوع را به کوردینیتور خود اطلاع می‌دهد و اعلام می‌کند که در موردی خاص نمی‌تواند طبق فرایند یا قانون موجود عمل کند.
### ۲- ارسال پیام اطلاع‌رسانی از سوی کوردینیتور

کوردینیتور متن زیر را برای اینترن ارسال می‌کند تا او را با فرایند آشنا کند:

> سلام.  
> در برنامه CS Internship فرایندها و قوانینی وجود دارد که رعایت آن‌ها الزامی است.  
> اگر موردی پیش آمده که نیاز به استثنا دارید، می‌توانید درخواست خود را مطرح کنید.  
> لطفاً شرح کاملی از شرایط و درخواست خود را برای کوردینیتور خود ارسال کنید.  
> پس از بررسی، نتیجه نهایی به شما اعلام خواهد شد.  
> توجه داشته باشید:  
> - هر درخواست فقط یک بار بررسی می‌شود.  
> - نتیجه اعلام‌شده قطعی است و فقط برای همان مورد خاص اعتبار دارد.  

### ۳- ارسال توضیح توسط اینترن
در صورت تمایل به ادامه درخواست، اینترن شرح کامل شرایط خود را برای کوردینیتور ارسال می‌کند.

### ۴- ارجاع درخواست به گروه منتورها
کوردینیتور، توضیحات اینترن را در گروه منتورها (تاپیک Exception Mgmt) ارسال کرده، یک منتور را منشن می‌کند و از او می‌خواهد پیگیری درخواست را بر عهده بگیرد.

### ۵- بررسی توسط منتورها

منتور مسئول با سایر منتورها وارد تعامل می‌شود و نظرات آن‌ها را جمع‌آوری می‌کند.  

هر منتور با در نظر گرفتن شرایط اینترن و تأثیر احتمالی استثنا بر برنامه، نظر خود را به یکی از دو شکل اعلام می‌کند:

۱- موافق: با استثنا موافقت دارد. در این صورت باید لیستی از کارهایی که باید برای جلوگیری از اختلال در برنامه انجام شود، ارائه دهد.

۲- مخالف: با استثنا مخالف است و فقط نظر خود را اعلام می‌کند.

### ۶- تصمیم‌گیری نهایی

منتور مسئول پس از جمع‌آوری نظرات:

۱- اگر اکثریت منتورها موافق باشند، استثنا تأیید می‌شود.

۲- اگر اکثریت مخالف باشند، استثنا رد می‌شود.

در صورت تأیید:

منتور مسئول فهرست اقدامات لازم را تهیه کرده و به کوردینیتور اعلام می‌کند.

در صورت رد:

تنها نتیجه رد به کوردینیتور اعلام می‌شود.

### ۷- اطلاع‌رسانی نهایی توسط کوردینیتور

۱- در صورت موافقت:
  - کوردینیتور برای اقدامات لازم برنامه‌ریزی می‌کند و مطمئن می‌شود کارها انجام می‌شوند.
  - سپس، نتیجه و برنامه اقدامات را به اینترن اطلاع می‌دهد.

۲- در صورت مخالفت:
  - تنها نتیجه رد به اینترن اعلام می‌شود.

## واژه‌نامه

 کوردینیتور (Coordinator): فردی که مسئول هماهنگی کارهای اینترن در برنامه است. کوردینیتورها از افراد دارای سطح کارآموزمنتوری انتخاب می‌شوند.
