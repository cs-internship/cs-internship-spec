فرآیند آپلودکردن فیلم ارائه آنلاین اینترن‌ها در کانال یوتوب هر دوره در برنامه CS Internship

**CS**

Internship

| تاریخ این نسخه | ۲۳/۰۱/۱۴۰۰ | شماره این نسخه | 0.43 |     |     |
| --- | --- | --- | --- | --- | --- |
| عنوان مستند | فرآیند آپلودکردن ارائه آنلاین اینترن‌ها در کانال یوتوب برنامه CS Internship |     |     |     |     |
| نام فایل |     |     |     |     |     |
| توضیحات | در این مستند، نحوه‌ی آپلودکردن ارائه آنلاین کارآموز‌ها در کانال یوتیوب توسط کوردینیتور شرح داده شده‌است. |     |     |     |     |


# مقدمه

برنامه CS Internship از دوره‌های آموزشی مختلفی تشکیل شده است. هر یک از این دوره‌های آموزشی شامل دو فاز آموزشی می‌باشند. اصطلاحا به فاز آموزشی اول، «فاز مطالعاتی» می‌گویند. فاز مطالعاتی هر دوره آموزشی از چندین مراحل تشکیل شده است که اصطلاحا به هریک از این مراحل، «استپ» گفته می شود.

در هر کدام از این استپ‌ها، منابع مختلفی برای مطالعه و وظایفی برای انجام دادن در نظر گرفته شده‌است. به هریک از این وظایف در برنامه CS Internship، «تسک» گفته می‌شود. آخرین تسک هر اینترن برای به اتمام رساندن هر استپ، انجام یک ارائه آنلاین به مدت بیست دقیقه است. اصطلاحا به این تسک، «ارائه آنلاین» گفته می‌شود. اینترن در این ارائه، همه مطالبی را که در طول آن استپ یاد گرفته است، به صورت مختصر و جامع شرح می‌دهد. ارائه آنلاین بر بستر یکی از پلتفرم‌های موجود برای استریم کردن ویدیو که دارای قابلیت پخش زنده است، خواهد بود.

هر یک از اینترن‌ها هنگام انجام تسک ارائه آنلاین خود، ارائه خود را ضبط می‌کنند و ویدیو آن را به کوردینیتور خود می‌فرستند. کوردینیتور هر اینترن وظیفه دارد ویدیو‌های ضبط شده ارائه آنلاین اینترن‌های خود را در کانال یوتیوپ برنامه CS Internship آپلود کنند. در این مستند فرآیند نحوه آپلودکردن ویدیوی ارائه آنلاین اینترن‌ها درکانال یوتیوب CS Internship شرح داده شده است و هدف آن آموزش این فرآیند به کوردینیتورها می‌باشد.

# مخاطب

مخاطب‌های این مستند، اینترن‌هایی هستند که وارد دوره آموزشی کارآموزمنتوری شده‌اند. همچنین تمامی اعضای برنامه CS Internship، مانند دستیارمنتورها و منتورها می‌توانند برای برای کسب آگاهی در مورد فرآیند «نحوه آپلودکردن ارائه آنلاین کارآموزها در کانال یوتیوب توسط کوردینیتورها» از این مستند استفاده کنند.

# معرفی موضوع

در ابتدای برنامه CS Internship، یکی از منتورها مسئولیت آپلود کردن ویدیوهای ارائه آنلاین اینترن‌ها را در کانال یوتیوب برنامه برعهده داشت. با گذشت زمان و بزرگ شدن برنامه CS Internship، تعداد اینترن‌ها افزایش پیدا کرد و یک نفر به تنهایی نمی‌توانست این مسئولیت را انجام دهد. به همین ترتیب ساختاری در برنامه به وجود آمد که بر طبق آن هر یک از کوردینیتورها، وظیفه آپلود کردن ویدیوهای اینترن‌های خود را برعهده دارد. به همین جهت نیاز بود کوردینیتورها در طی فرآیندی با نحوه آپلود کردن ویدیو در کانال یوتیوب برنامه CS Internship آشنا شوند. که با وجود آمدن این نیاز، فرآیند «آپلودکردن ارائه آنلاین اینترن‌ها در کانال یوتیوب هر دوره‌ی مشخص توسط کوردینیتورها» در برنامه CS Internship ایجاد شد.

# شرح جزئیات

در این بخش ابتدا به توضیحی راجع به کانال یوتیوب برنامه‌ CS Internship و سپس به نحوه آپلودکردن ویدیوی ارائه آنلاین اینترن‌ها توسط کوردینیتورها در این کانال پرداخته می‌شود.

## کانال یوتیوب برنامه‌ CS Internship

یوتیوب (YouTube) یک پلتفرم سرویس اشتراک ویدیو است. یوتیوب دومین وبگاه پرطرفدار جهان پس از گوگل و پیش از فیس‌بوک و بزرگترین شاخه‌ی گوگل است که در نوار ابزار این وبگاه دیده می‌شود.‌ (Wikipedia)

این کانال را برای دوره‌های مختلف برنامه CS Internship به پلی‌لیست‌های (Playlist) مختلفی بسته به نام دوره‌های موجود ایجاد شد تا هر ویدیو در پلی‌لیست مربوط به همان دوره آپلود شود. برای مثال ویدیوهای مربوط به دوره سی‌شارپ (C#) در پلی‌لیست «C# Course» آپلود می‌شوند.

## نحوه تحویل ویدیوی ارائه آنلاین به کارآموزمنتور مورد نظر

اینترن باید پس از اتمام ارائه‌ی خود، ویدیوی آن را به همراه تمپلیت زیر به زبان انگلیسی برای کوردینیتور مربوطه در کانال تلگرام بفرستد.

**عنوان ویدیو:** شرح کوتاهی از موضوع ویدیو که می‌تواند عنوان استپ مربوطه باشد.

**متن مربوط به ویدیو:** این متن باید شامل نام و نام‌خانوادگی شخص ارائه‌دهنده و توضیح مختصری از آنچه در طول ارائه به آن پرداخته می‌شود باشد.

(میتوانید از تمپلیت زیر استفاده کنید و تنها کلمات داخل " " را جایگزین نمایید.)

Presented by: "Name Family Name"

&nbsp;In this video, “Name” talks about “The video title”. She/He describes how can we use these features in our programs.


![image](https://github.com/Hr-Panahi/cs-internship-spec/assets/110527736/4e8fa537-9d97-4152-9361-e197bc88e99f)

اسکرین‌شات از نمونه توضیحات مربوط به یک ویدیو در کانال یوتیوب برنامه CS Internship

## نحوه‌ آپلودکردن ویدیوی ارائه آنلاین در کانال یوتیوب

به نحوه چگونگی دسترسی هر منتور به کانال یوتیوب CS Internship در داکیومنت دیگری پرداخته شده‌است. این بخش با فرض اینکه دسترسی‌های لازم داده شده‌است و کوردینیتور می‌تواند وارد کانال یوتیوب CS Internship شود ادامه پیدا می‌کند.

با توجه به تصویر زیر پس از ورود به کانال یوتیوب CS Internship ابتدا روی دکمه‌ **CREATE** که در قسمت بالای سمت راست صفحه وجود دارد کلیک کنید:


![image](https://github.com/Hr-Panahi/cs-internship-spec/assets/110527736/bdf24675-e48b-419d-ad8d-f6935711f5d7)

اسکرین شات از دکمه CREATE

سپس شما به این صفحه هدایت خواهید شد:


![image](https://github.com/Hr-Panahi/cs-internship-spec/assets/110527736/aaf1ca3d-a011-43b3-900d-89e2dbe41f44)

اسکرین‌شات از صفحه آپلودکردن ویدیوی ذخیره‌شده در کامپیوتر

از طریق دکمه ‌Select Files فایل مربوط به ویدیویی را که روی کامپیوترتان ذخیره کرده‌اید انتخاب کنید. پس از آن، فایل شروع به آپلود شدن می‌کند.

در هنگام آپلود شدن فایل، شما می‌توانید انجام تنظیمات ویدیو را به شرح زیر آغاز کنید:

اطلاعاتی را که کارآموز به همراه ویدیو برایتان ارسال کرده است در این صفحه وارد کنید. این اطلاعات شامل عنوان (Title) و توصیف (Description) می‌شود.

در قسمت Thumbnail سه پیشنهاد برای نمایش کاور ویدیوتان وجود دارد که بسته به سلیقه خود می‌توانید یکی را انتخاب کنید. ترجیحا اگر ویدیو با پاورپوینتی شروع می‌شود که در صفحه اول آن موضوع و مشخصات ارائه‌دهنده وجود دارد، می‌توانید این گزینه را انتخاب کنید.

در قسمت Playlists، بسته به این که ویدیو مربوط به کدام دوره است، یکی از گزینه‌ها را انتخاب کنید و در قسمت Audience، گزینه No, It’s not made for kids را انتخاب نموده و سپس روی دکمه Next کلیک کنید.


![image](https://github.com/Hr-Panahi/cs-internship-spec/assets/110527736/622a82df-1ade-454b-a3a8-394abe40ea34)

اسکرین شات از صفحه انجام تنظیمات ویدیو

می‌توانید با کلیک روی دکمه Next  وارد مراحل بعدی یعنی Video elements  و Checks  شوید تا به صفحه آخر یعنی Visibility برسید. در این صفحه تنها گزینه Public  را انتخاب و روی دکمه publish کلیک کنید.


![image](https://github.com/Hr-Panahi/cs-internship-spec/assets/110527736/5eb3b59e-af1d-4749-8892-8b4dd62f8e1c)

اسکرین شات از صفحه بارگذاری ویدیو در کانال یوتیوب

در مرحله بعد به شما لینک مربوط به ویدیو داده می‌شود که باید آن را در گروه تلگرام مربوط به دوره مربوطه بفرستید. با زدن دکمه نمایش داده‌شده، لینک برایتان کپی می‌شود.


![image](https://github.com/Hr-Panahi/cs-internship-spec/assets/110527736/9275d43e-3c91-4c4a-9657-09336e3e2be0)

اسکرین‌شات از صفحه لینک ویدیوی بارگذاری‌شده

# آموزش‌دهنده‌ها

افرادی می‌توانند این مستند را آموزش دهند که پیش از این، چنین مسئولیّتی را به عهده داشته‌اند. پس تمامی کارآموزمنتورها، دستیارمنتورها و منتورها می‌توانند این مستند را آموزش دهند.

# نحوه آموزش

همکار گرامی که مسئولیت آموزش این مستند را به عهده دارید، برای آموزش این مستند، اطمینان پیدا کنید که کسی که تحت آموزش قرار گرفته است:

داکیومنت مربوط به نحوه دادن دسترسی به کوردینیتورها برای کانال یوتیوب CS Internship را مطالعه کرده باشد.

با کانال یوتیوب برنامه CS Internship آشنایی داشته باشد.

# واژه‌نامه

- **ارائه آنلاین:** ارائه آنلاین (Live Presentation) بر بستر یکی از پلتفرم‌های موجود برای استریم‌ کردن ویدیو، که قابلیت پخش زنده را هم دارد. آنچه که ما در این داکیومنت به عنوان ارائه آنلاین نام می‌بریم، منظورمان تسک مربوط به ارائه آنلاین بر بستر یکی از این پلتفرم‌ها است.
- **استپ:** فاز مطالعاتی هر یک از دوره‌های برنامه CS Internship از تعدادی استپ تشکیل شده‌است. در هر استپ منابع مختلفی برای مطالعه و وظایفی برای انجام دادن در نظر گرفته شده‌است. به پایان رساندن آخرین استپ به معنی به پایان رساندن فاز مطالعاتی دوره مربوطه است.
- **فاز مطالعاتی:** هر دوره از برنامه CS Internship از دو بخش تشکیل شده‌است. بخش اول که فاز مطالعاتی نام دارد، خود از تعدادی استپ تشکیل شده‌است. کارآموزها پس از اتمام فاز مطالعاتی وارد دوره عملی می‌شوند و ادامه یادگیری خود را به عنوان کارآموز با همکاری در یک پروژه نرم‌افزاری ادامه خواهند داد.
- **کوردینیتور:** به نقشی که تمام امورات و کارهای از جنس هماهنگی‌های مربوط به اینترن را انجام می‌دهد، کوردینیتور گفته می‌شود؛ کارهایی از قبیل هماهنگ‌کردن جلسات، انجام اطلاع‌رسانی‌ها، تحویل فایل استپ و دریافت گزارشات، به‌روز نگه‌داشتن پروفایل اینترن و ... . کوردینیتور نقشی مربوط به سطح کارآموزمنتوری است.
