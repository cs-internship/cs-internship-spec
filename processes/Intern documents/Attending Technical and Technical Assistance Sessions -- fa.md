# شرکت در جلسات فنی و همیاری فنی

## مقدمه
در تیم‌های نرم‌افزاری حرفه‌ای، توانایی مهندسان برای یافتن پاسخ پرسش‌های فنی و حل مسائل در تعامل با اعضای تیم، یکی از مهم‌ترین مهارت‌هایی است که بر کیفیت کار و بهره‌وری جمعی تأثیر می‌گذارد. هرچند جستجو در منابع وب و استفاده از ابزارهای هوش مصنوعی می‌تواند نقطه شروع مناسبی باشد، اما بخش اصلی فرآیند یادگیری و حل مسئله در محیط‌های واقعی، از طریق همکاری هدفمند با دیگر اعضای تیم شکل می‌گیرد.

برنامه CS Internship با درک این نیاز، ساختارهایی طراحی کرده است تا اینترن‌ها در جریان مرحله خودآموزی، مهارت‌های لازم برای تعاملات فنی را کسب کنند.

## مخاطب
مخاطب این مستند، اینترن‌هایی هستند که می‌خواهند در جلسات فنی یا همیاری فنی شرکت کنند.

## معرفی موضوع
این مستند به معرفی و توضیح بسترها و سازوکارهایی می‌پردازد که در برنامه CS Internship برای تعاملات فنی و ارتقای مهارت‌های همکاری فنی درون‌تیمی طراحی شده‌اند. این سازوکارها شامل جلسات همیاری فنی، جلسات فنی و فرآیند مرحله‌به‌مرحله طرح پرسش‌هاست؛ فرآیندهایی که به اینترن کمک می‌کنند یاد بگیرد چگونه به‌صورت مؤثر از دانش دیگران استفاده کند، چه زمانی از هم‌سطح‌های خود کمک بگیرد و چه زمانی به سراغ افراد باتجربه‌تر برود.

محدوده این مستند شامل تعریف نقش همیار فنی و منتور فنی، نحوه شرکت در جلسات، سطوح مختلف همیاری فنی و مسیر صحیح طرح پرسش‌های فنی است. هدف از این مستندسازی، ایجاد شفافیت برای اینترن‌ها و کمک به آن‌هاست تا بدانند چگونه از این فضاها برای دریافت بازخورد، حل مسائل فنی استفاده کنند.

## شرح جزئیات
سازمان‌ها و شرکت‌ها به تیم‌های نرم‌افزاری نیاز دارند که مهندسان آن بتوانند مسائل فنی و پرسش‌های خود را در گام نخست از طریق جستجو در منابع وب و بهره‌گیری از ابزارهای هوش مصنوعی حل کنند. در صورتی که پاسخ مناسب یافت نشود، مرحله بعدی استفاده از دانش و تجربه اعضای تیم برای دستیابی به راه‌حل است. در این فرآیند، مدیریت صحیح و بهینه زمان اعضای تیم اهمیت ویژه‌ای دارد.

طبیعی است که افراد در مواجهه با یک مسئله تمایل داشته باشند مستقیماً از خبره‌ترین عضو تیم پرسش کنند؛ اما با توجه به محدودیت زمانی اعضا، لازم است مهندسان مهارت استفاده مؤثر از منابع و زمان تیم را داشته باشند. بنابراین ابتدا باید جستجو در منابع وب و کمک گرفتن از هوش مصنوعی انجام شود. اگر نتیجه‌ای حاصل نشد، به‌صورت سلسله‌مراتبی از هم‌سطح‌های خود و سپس از اعضای سطوح بالاتر کمک گرفته شود.

از سوی دیگر، ضروری است فرد زمان مشخص و محدودی را صرف جستجو در منابع وب و هوش مصنوعی کند و در صورت عدم دستیابی به پاسخ، بدون اتلاف وقت از هم‌تیمی‌های خود یاری بگیرد.

با در نظر گرفتن این نیازها، در برنامه CS Internship بسترهایی فراهم شده است تا اینترن بتواند علاوه بر دریافت بازخورد فنی برای ارتقای کیفیت کار خود، پرسش‌هایش را مطرح کند و همزمان مهارت‌های موردنیاز سازمان‌ها را تجربه و کسب نماید. این بسترها در جریان مرحله‌ی خودآموزی در دسترس هستند؛ جایی که اینترن با پرسش‌های فنی مواجه می‌شود یا نیاز به بازخورد افراد متخصص‌تر دارد.

در برنامه CS Internship هیچ آزمون یا ارزیابی رسمی وجود ندارد. رویکرد برنامه بر این اساس است که خود اینترن، با توجه به هدف اصلی یعنی آماده‌سازی برای ورود به تیم‌های حرفه‌ای نرم‌افزاری، به‌طور مستمر عملکرد و میزان پیشرفت خود را مورد سنجش و ارزیابی قرار دهد. به همین منظور، فضاهایی در برنامه طراحی شده است تا اینترن علاوه بر کسب تجربه و مهارت‌های موردنیاز سازمان‌ها، بتواند بازخوردی درباره نحوه فعالیت فنی خود دریافت کند، کیفیت کار خود را محک بزند. در نهایت، اینترن با بهره‌گیری از این فضاها قادر خواهد بود عملکرد خود را ارزیابی کرده و با انتخاب‌های آگاهانه، سطح فعالیت‌های فنی خود را ارتقا دهد و مهارت‌های لازم را کسب کند.

اینترن‌ها در برنامه CS Internship می‌توانند از طریق کلاب‌های برنامه و پست‌های منتشرشده در لینکدین، از کامنت‌ها و بازخوردهای سایر اعضای دوره مطلع شوند و همچنین بازخوردهای خود را روی پست‌های دیگر اینترن‌ها ثبت کنند. برای کسب اطلاعات بیشتر، به مستند «…» مراجعه نمایید.

علاوه بر این، بطور تخصصی‌تر اینترن‌ها در بازه‌های زمانی مشخص در جلسات فنی و همیاری فنی شرکت می‌کنند و **سوالات خود را مطرح می‌کنند و نسبت به گزارشات و فعالیت‌های فنی خود بازخورد می‌گیرند**. اما نهایتا **این خود اینترن است که مسئول کیفیت فعالیت‌های فنی خود است و ایشان تصمیم می‌گیرد که چطور و چگونه از صحبت‌ها و بازخوردهای این جلسات در جهت ارتقا کیفیت کار خود استفاده کند**. در ادامه به توضیح و تشریح هر یک از این جلسات پرداخته شده است.

> (لازم به ذکر است که اینترن، سوالات مربوط به فرآیند‌ها و قوانین برنامه را در گروه CS Internship - Coordination در تاپیک Questions از کوردینتور خود می‌پرسد.)

### جلسات همیاری فنی با یک همیار فنی
اینترن پس از گذراندن ۲۵ ساعت فعالیت در برنامه و پیشبرد تسک‌ها و آیتم‌های مربوط به استپ خود، در یک جلسه همیاری فنی شرکت می‌کند.
این جلسات توسط اینترن‌هایی از استپ‌های بالاتر برگزار می‌شود که به آن‌ها همیار فنی گفته می‌شود. همیار فنی در واقع یک اینترن است که ضمن گذراندن مرحله خودآموزی، نقش همیاری فنی را نیز ایفا می‌کند.

به طور کلی، اینترن‌ها از استپ سوم به بعد وارد نقش همیار فنی سطح ۱ می‌شوند و با پیشرفت در استپ‌ها، به سطوح بالاتر از این نقش می‌روند. نقش همیار فنی دارای سه سطح است و هر اینترن بسته به استپی که در آن قرار دارد، جلسات همیاری فنی را با سطح مشخصی از همیاران هماهنگ می‌کند.

&#x202b; - اینترن‌های استپ ۱ و ۲ در جلسات همیاری فنی سطح ۱ شرکت می‌کنند.

&#x202b; - اینترن‌های استپ ۳، ۴ و ۵ در جلسات همیاری فنی سطح ۲ شرکت می‌کنند

&#x202b; - اینترن‌های استپ ۶، ۷ و ۸ در جلسات همیاری فنی سطح ۳ شرکت می‌کنند.

&#x202b; - اینترن‌های استپ ۹ به بالا در جلسات با منتورهای فنی شرکت می‌کنند.

### جلسات فنی با یک منتور فنی
جلسه فنی از نظر ساختار شبیه جلسات همیاری فنی است، با این تفاوت که توسط منتور فنی برگزار می‌شود. منتور فنی فردی است که دوره خودآموزی خود را به پایان رسانده و پس از گذراندن مجموعه‌ای از پیش‌نیازها، به سطح دستیار منتوری رسیده و اکنون در نقش منتور فنی در برنامه فعالیت می‌کند.

هر اینترن در هر استپ تنها یک بار می‌تواند در جلسه فنی با یکی از منتورهای فنی شرکت کند. توصیه می‌شود این جلسات در اواخر استپ برگزار شوند تا اینترن بتواند درباره عملکرد و فعالیت‌های خود در همان استپ، بازخورد از منتور فنی دریافت کند.

### مواجهه با پرسش‌های فنی
هر اینترن ممکن است در طول مرحله خودآموزی با سؤالات فنی مواجه شود. هر اینترن برای یافتن پاسخ پرسش خود مراحل زیر را طی می‌کند:

قدم اول: اینترن ابتدا باید از طریق منابع وب و ابزارهای هوش مصنوعی به دنبال پاسخ باشد.

قدم دوم: اگر پاسخی پیدا نشد، می‌تواند سؤال خود را در کلاب تلگرامی مخصوص دوره مطرح کند تا هم‌دوره‌ای‌ها در صورت اطلاع، پاسخ را ارائه دهند.

قدم سوم: در صورت بی‌نتیجه بودن، اینترن سؤال را در اولین جلسه همیاری فنی متناسب با استپ خود مطرح می‌کند.

قدم چهارم: اگر باز هم پاسخی حاصل نشد، اینترن همراه با همیار فنی فعلی در جلسه‌ای با همیار سطح بالاتر شرکت می‌کند.

قدم پنجم: در صورت نیاز، این روند ادامه می‌یابد تا اینترن در جلسات همیاران فنی سطوح بالاتر حضور یابد.

قدم نهایی: اگر همچنان پاسخ به دست نیامد، اینترن به همراه همیاران فنی که موفق به یافتن جواب نشده‌اند، در یک جلسه با منتور فنی شرکت می‌کند.

## آموزش‌دهنده‌ها
تمامی اعضای تیم منتوری، در هر سطحی، می‌توانند در انتقال محتوای این مستند نقش داشته باشند و در صورت نیاز، پرسش‌های خوانندگان را پاسخ دهند و ابهامات آنان را برطرف کنند.


## نحوه آموزش
روند آموزش به این صورت است که ابتدا آموزش‌گیرنده باید این مستند را به‌طور کامل مطالعه کند. سپس در یک جلسه آموزشی، پرسش‌های او پاسخ داده می‌شود تا ابهامات او برطرف گردد. در صورت نیاز، ابزارها و نرم‌افزارهای لازم نیز آموزش داده خواهند شد.


## واژه‌نامه
