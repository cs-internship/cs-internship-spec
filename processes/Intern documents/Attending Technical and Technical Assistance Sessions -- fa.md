# شرکت در جلسات فنی و همیاری فنی

## مقدمه
یکی از مهارت‌هایی که سازمان‌ها به شدت به دنبال آن در مهندسین نرم‌افزار هستند، مهارت یاد دادن مفاهیم فنی و کسب‌وکاری به همکاران خود است. 

هیچ سازمانی نمی‌تواند هزینه مالی و زمانی آموزش همه مواردی که یک مهندس نرم‌افزار باید بداند را برای همه نیروهای خود تقبل کند. سازمان‌ها انتظار دارند که یک مهندس نرم‌افزار کاملاً این توانایی را داشته باشند که خود هر چه را که لازم است یاد بگیرد و فراتر از آن، بتوانند از همکاران خویش و به خصوص مهندسین نرم‌‌افزار باتجربه‌تر یاد بگیرند و از بازخورد فنی‌ آنها استفاده کنند. از آنجا که حجم مفاهیمی که مهندسین نرم‌افزار باید بدانند بسیار زیاد است و هر روز زیاد‌تر هم می‌شود، اینکه نیروهای سازمان خود به همدیگر در جا انداختن این مفاهیم کمک کنند هم هزینه آموزش را به شدت برای سازمان پایین می‌آورد، هم سرعت پیشرفت کار را افزایش می‌دهد و هم کیفیت کارهای انجام شده را بالا می‌برد.

در برنامه  CS Internship،‌ اینترن‌ها با شرکت در جلساتی که اینترن‌های استپ‌های بعدی آن دوره تحت عنوان «جلسات همیاری فنی» برگزار می‌کنند، این مهارت را تجربه و کسب می‌کنند.

## مخاطب
مخاطب این مستند، اینترن‌هایی هستند که می‌خواهند در جلسات همیاری فنی شرکت کنند.


## معرفی موضوع



## شرح جزئیات
سازمان‌ها و شرکت‌ها به تیم‌های نرم‌افزاری نیاز دارند که مهندسان آن بتوانند مسائل فنی و پرسش‌های خود را در گام نخست از طریق جستجو در منابع وب و بهره‌گیری از ابزارهای هوش مصنوعی حل کنند. در صورتی که پاسخ مناسب یافت نشود، مرحله بعدی استفاده از دانش و تجربه اعضای تیم برای دستیابی به راه‌حل است. در این فرآیند، مدیریت صحیح و بهینه زمان اعضای تیم اهمیت ویژه‌ای دارد.

طبیعی است که افراد در مواجهه با یک مسئله تمایل داشته باشند مستقیماً از خبره‌ترین عضو تیم پرسش کنند؛ اما با توجه به محدودیت زمانی اعضا، لازم است مهندسان مهارت استفاده مؤثر از منابع و زمان تیم را داشته باشند. بنابراین ابتدا باید جستجو در منابع وب و کمک گرفتن از هوش مصنوعی انجام شود. اگر نتیجه‌ای حاصل نشد، به‌صورت سلسله‌مراتبی از هم‌سطح‌های خود و سپس از اعضای سطوح بالاتر کمک گرفته شود.

از سوی دیگر، ضروری است فرد زمان مشخص و محدودی را صرف جستجو در منابع وب و هوش مصنوعی کند و در صورت عدم دستیابی به پاسخ، بدون اتلاف وقت از هم‌تیمی‌های خود یاری بگیرد.

با در نظر گرفتن این نیازها، در برنامه CS Internship بسترهایی فراهم شده است تا اینترن بتواند علاوه بر دریافت بازخورد فنی برای ارتقای کیفیت کار خود، پرسش‌هایش را مطرح کند و همزمان مهارت‌های موردنیاز سازمان‌ها را تجربه و کسب نماید. این بسترها در جریان مرحله‌ی خودآموزی در دسترس هستند؛ جایی که اینترن با پرسش‌های فنی مواجه می‌شود یا نیاز به بازخورد افراد متخصص‌تر دارد.

در برنامه CS Internship هیچ آزمون یا ارزیابی رسمی وجود ندارد. رویکرد برنامه بر این اساس است که خود اینترن، با توجه به هدف اصلی یعنی آماده‌سازی برای ورود به تیم‌های حرفه‌ای نرم‌افزاری، به‌طور مستمر عملکرد و میزان پیشرفت خود را مورد سنجش و ارزیابی قرار دهد. به همین منظور، فضاهایی در برنامه طراحی شده است تا اینترن علاوه بر کسب تجربه و مهارت‌های موردنیاز سازمان‌ها، بتواند بازخوردی درباره نحوه فعالیت فنی خود دریافت کند، کیفیت کار خود را محک بزند. در نهایت، اینترن با بهره‌گیری از این فضاها قادر خواهد بود عملکرد خود را ارزیابی کرده و با انتخاب‌های آگاهانه، سطح فعالیت‌های فنی خود را ارتقا دهد و مهارت‌های لازم را کسب کند.

اینترن‌ها در برنامه CS Internship می‌توانند از طریق کلاب‌های برنامه و پست‌های منتشرشده در لینکدین، از کامنت‌ها و بازخوردهای سایر اعضای دوره مطلع شوند و همچنین بازخوردهای خود را روی پست‌های دیگر اینترن‌ها ثبت کنند. برای کسب اطلاعات بیشتر، به مستند «…» مراجعه نمایید.

علاوه بر این، بطور تخصصی‌تر اینترن‌ها در بازه‌های زمانی مشخص در جلسات فنی و همیاری فنی شرکت می‌کنند که در ادامه به توضیح و تشریح هر یک از آن‌ها پرداخته خواهد شد.

### شرکت در جلسات همیاری فنی با یک همیار فنی
اینترن پس از گذراندن ۲۰ ساعت فعالیت در برنامه و پیشبرد تسک‌ها و آیتم‌های مربوط به استپ خود، در یک جلسه همیاری فنی شرکت می‌کند.
این جلسات توسط اینترن‌هایی از استپ‌های بالاتر برگزار می‌شود که به آن‌ها همیار فنی گفته می‌شود. همیار فنی در واقع یک اینترن است که ضمن گذراندن مرحله خودآموزی، نقش راهنمایی و پشتیبانی فنی را نیز ایفا می‌کند.

به طور کلی، اینترن‌ها از استپ سوم به بعد وارد نقش همیار فنی سطح ۱ می‌شوند و با پیشرفت در استپ‌ها، به سطوح بالاتر ارتقا پیدا می‌کنند. نقش همیار فنی دارای سه سطح است و هر اینترن بسته به استپی که در آن قرار دارد، جلسات همیاری فنی را با سطح مشخصی از همیاران هماهنگ می‌کند.

&#x202b; - اینترن‌های استپ ۱ و ۲ در جلسات همیاری فنی سطح ۱ شرکت می‌کنند.

&#x202b; - اینترن‌های استپ ۳، ۴ و ۵ در جلسات همیاری فنی سطح ۲ شرکت می‌کنند

&#x202b; - اینترن‌های استپ ۶، ۷ و ۸ در جلسات همیاری فنی سطح ۳ شرکت می‌کنند.

&#x202b; - اینترن‌های استپ ۹ به بالا در جلسات با منتورهای فنی شرکت می‌کنند.

### شرکت در جلسات فنی با یک منتور فنی
جلسه فنی مشابه جلسات همیاری فنی است، با این تفاوت که توسط منتور فنی برگزار می‌شود. (لازم به ذکر است که اینترن، سوالات مربوط به فرآیند‌ها و قوانین برنامه را در گروه CS Internship - Coordiantion در تاپیک Questions از کوردینتور خود می‌پرسد.)
منتور فنی فردی است که دوره خودآموزی خود را به پایان رسانده و پس از گذراندن مجموعه‌ای از پیش‌نیازها، به سطح دستیار منتوری در برنامه رسیده و اکنون به عنوان منتور فنی فعالیت می‌کند.

هر اینترن در هر استپ، تنها یک بار امکان شرکت در جلسه فنی با یکی از منتورهای فنی را دارد.
پیشنهاد می‌شود اینترن‌ها در اواخر استپ خود در این جلسات شرکت کنند تا بتوانند نسبت به عملکرد و فعالیت‌هایشان در همان استپ، از منتور فنی بازخورد دقیق و سازنده دریافت کنند.

### مواجهه با پرسش‌های فنی
هر اینترن ممکن است در طول مرحله خودآموزی با سؤالات فنی مواجه شود. روند پیشنهادی برای یافتن پاسخ به این صورت است:

قدم اول: اینترن ابتدا باید از طریق منابع وب و ابزارهای هوش مصنوعی به دنبال پاسخ باشد.

قدم دوم: اگر پاسخی پیدا نشد، می‌تواند سؤال خود را در کلاب تلگرامی مخصوص دوره مطرح کند تا هم‌دوره‌ای‌ها در صورت اطلاع، پاسخ را ارائه دهند.

قدم سوم: در صورت بی‌نتیجه بودن، اینترن سؤال را در اولین جلسه همیاری فنی با همیار فنی سطح مربوطه مطرح می‌کند.

قدم چهارم: اگر باز هم پاسخی حاصل نشد، اینترن همراه با همیار فنی فعلی در جلسه‌ای با همیار سطح بالاتر شرکت می‌کند.

قدم پنجم: در صورت نیاز، این روند ادامه می‌یابد تا اینترن در جلسات همیاران فنی سطوح بالاتر حضور یابد.

قدم نهایی: اگر همچنان پاسخ به دست نیامد، اینترن به همراه همیاران فنی که موفق به یافتن جواب نشده‌اند، در یک جلسه با منتور فنی شرکت می‌کند.

## آموزش‌دهنده‌ها


## نحوه آموزش


## واژه‌نامه
