# فرآیند ورود اینترن‌ها به دوره کارآموزی عملی


## مقدمه

برنامه‌ی CS Internship شامل دو بخش اصلی است: بخش مطالعاتی و بخش کارآموزی عملی. این مستند به‌صورت مشخص، نحوه‌ی ورود اینترن‌ها به دوره‌ی کارآموزی عملی را شرح می‌دهد.

ارتباط بین اینترن‌های واجد شرایط و شرکت‌های میزبان از طریق کانال تلگرامی CS Job Network برقرار می‌شود. در این کانال، لیست اینترن‌های واجد شرایط به‌همراه لینک وان‌نوت آن‌ها قرار دارد. نمایندگان شرکت‌ها می‌توانند به پروفایل اینترن‌ها شامل لینک شبکه‌های اجتماعی و سایر اطلاعات مرتبط دسترسی داشته باشند. در مقابل، متقاضیان ورود به دوره‌ی کارآموزی عملی نیز با مراجعه به بخش [Companies](https://github.com/cs-internship/cs-internship-spec/blob/master/companies/companies.md)  در گیت‌هاب برنامه، می‌توانند لیست شرکت‌ها و پروژه‌هایی را ببینند که امکان شروع کارآموزی یا همکاری در آن‌ها وجود دارد.

## مخاطب

مخاطبان اصلی این مستند، منتورها و کارآموزمنتورهایی هستند که اینترن آن‌ها متقاضی شروع دوره‌ی کارآموزی عملی است. همچنین مطالعه‌ی این مستند برای کوردینیتورهایی که هنوز اینترنی ندارند نیز مفید خواهد بود.

## معرفی موضوع

در طراحی اولیه‌ی برنامه‌ی CS Internship، شروع دوره‌ی کارآموزی عملی به‌طور طبیعی پس از پایان دوره‌ی مطالعاتی در نظر گرفته شده بود. اما با گذشت زمان و افزایش تعداد اینترن‌ها و شرکت‌هایی که علاقه‌مند به همکاری با این برنامه بودند، نیاز به تعریف فرآیندی مشخص برای ورود به دوره‌ی کارآموزی عملی احساس شد.

همچنین مشاهده شد برخی از اینترن‌ها توانایی و پتانسیل لازم برای شروع زودتر دوره‌ی عملی را دارند. به همین دلیل، فرآیند جدیدی برای ورود به دوره‌ی کارآموزی عملی تدوین شد.

در این فرآیند، دو گروه از اینترن‌ها می‌توانند دوره‌ی کارآموزی عملی خود را آغاز کنند: گروه اول، اینترن‌هایی هستند که دوره‌ی مطالعاتی را به‌طور کامل به پایان رسانده‌اند؛ و گروه دوم، اینترن‌هایی هستند که اگرچه دوره‌ی مطالعاتی آن‌ها هنوز به پایان نرسیده، اما از توانایی لازم برای ادامه‌ی هم‌زمان دوره‌ی مطالعاتی و عملی برخوردارند.

## ورود اینترن‌ها به کانال CS Job Network و آغاز فرآیند کارآموزی عملی

در برنامه‌ی **CS Internship**، یک کانال تلگرامی با عنوان **CS Job Network** ایجاد شده است که نقش پل ارتباطی بین اینترن‌های متقاضی شروع دوره‌ی کارآموزی عملی و نمایندگان شرکت‌های همکار را ایفا می‌کند.

شرکت‌هایی که نماینده‌ای در این کانال دارند، از نظر کیفیت و ساختار مورد تأیید برنامه‌ی CS Internship هستند. لیست این شرکت‌ها و پروژه‌های آن‌ها در بخش [Companies](https://github.com/cs-internship/cs-internship-spec/blob/master/companies/companies.md) در گیت‌هاب برنامه قابل مشاهده است. اینترن‌ها می‌توانند با توجه به زمینه‌ی کاری خود، دوره‌ی کارآموزی عملی را در یکی از این شرکت‌ها آغاز کنند.

نمایندگان شرکت‌ها به پروفایل وان‌نوت اینترن‌ها و لینک پروفایل‌های آن‌ها در لینکدین و توییتر دسترسی دارند و می‌توانند با بررسی این اطلاعات، پیشنهاد همکاری به اینترن‌ها ارائه دهند.

اینترن‌هایی که آمادگی شروع دوره‌ی عملی را دارند، با اعلام آمادگی وارد این کانال می‌شوند. پس از عضویت اینترن، منتوری که مسئول اضافه‌کردن او به کانال است، پیامی برای معرفی او در کانال ارسال می‌کند.

### انواع اینترن‌های واجد شرایط برای ورود به دوره‌ی کارآموزی عملی

#### ۱. اینترن‌هایی که دوره‌ی مطالعاتی را به پایان رسانده‌اند

در این حالت، کوردینیتور اینترن به مدیر جلسه‌ی عملیاتی پیش رو اطلاع می‌دهد تا فرآیند ورود اینترن به دوره‌ی کارآموزی عملی آغاز شود.

#### ۲. اینترن‌هایی که دوره‌ی مطالعاتی را هنوز تمام نکرده‌اند

برخی اینترن‌ها که هنوز دوره‌ی مطالعاتی را به پایان نرسانده‌اند، ممکن است توانایی و پتانسیل ادامه‌ی هم‌زمان دوره‌ی عملی و مطالعاتی را داشته باشند. این افراد در صورت دریافت تأیید از **۳ منتور** و **۲ دستیارمنتور**، می‌توانند تصمیم خود را به کوردینیتور اطلاع دهند. در این حالت نیز کوردینیتور موظف است موضوع را به مدیر جلسه‌ی عملیاتی پیش رو اعلام کند تا فرآیند ورود آغاز شود.

> **نکته:** لازم است کوردینیتورها و منتورها حتماً به این دسته از اینترن‌ها اطلاع دهند که **باید زمان مشخصی را به‌طور جداگانه برای کارآموزی عملی اختصاص دهند.**

### اقدامات بعد از تأیید کوردینیتور

پس از اطلاع‌رسانی کوردینیتور، مدیر جلسه‌ی عملیاتی مطابق با **شکل ۱** وارد بخش [Features در برد عملیاتی Azure](https://dev.azure.com/cs-internship/CS%20Internship%20Program/_backlogs/backlog/Operations%20Team/Features/?showParents=true) می‌شود. ابتدا به بخش **Backlogs** مراجعه کرده و سپس وارد قسمت **Feature** می‌شود. در آنجا، گزینه‌ی **Joining to CS Job Network** را انتخاب می‌کند.

در ادامه، تمپلیت زیر را باز کرده و از آن یک نسخه‌ی جدید تهیه می‌کند:

![image](https://github.com/user-attachments/assets/d334cd9d-e032-4617-9b5a-d59f5ada0a84)

**شکل ۱** – مسیر دسترسی به تمپلیت اضافه کردن اینترن به کانال CS Job Network در Azure Boards

مدیر جلسه عملیاتی، پس از کپی گرفتن از بک‌لاگ مربوطه، آن را به کوردینیتور اینترن اختصاص می‌دهد و تسک را برای یکی از منتورها اساین می‌کند. سپس اطلاعات بک‌لاگ و تسک را مطابق مشخصات اینترن و جلسه عملیاتی پیش رو تنظیم و ذخیره می‌کند.

پس از انجام این مراحل، منتور مسئول، اینترن مورد نظر را به کانال تلگرامی CS Job Network اضافه کرده و پیامی برای معرفی اینترن در کانال ارسال می‌کند. این پیام باید مطابق قالب مشخص‌شده در پیام پین‌شده‌ی کانال نوشته شود.

## آموزش‌دهنده‌ها

این مستند می‌تواند توسط کوردینیتورها و منتورها آموزش داده شود.

## نحوه آموزش

آموزش‌دهنده باید اطمینان حاصل کند که کوردینیتور مسئول، این مستند را به دقت مطالعه کرده و با فرآیند کاملاً آشناست. برای ارزیابی، می‌توان از روش‌هایی مانند پرسیدن سوال‌های هدفمند یا درخواست توضیح کامل مراحل از کوردینیتور استفاده کرد.

## واژه‌نامه

کانال CS Job Network: کانال تلگرامی رسمی برنامه CS Internship که ارتباط بین اینترن‌های متقاضی شروع دوره کارآموزی عملی و نمایندگان شرکت‌های تأییدشده را فراهم می‌کند.

متقاضیان شروع دوره کارآموزی عملی: اینترن‌هایی هستند که یا دوره مطالعاتی خود را به پایان رسانده‌اند، یا با تأیید ۳ منتور و ۲ دستیارمنتور، توانایی انجام هم‌زمان دوره مطالعاتی و کارآموزی عملی را دارند.

