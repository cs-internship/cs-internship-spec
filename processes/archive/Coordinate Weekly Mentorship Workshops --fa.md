# استاندارد هماهنگی جلسات کارگاه‌های منتورشیپ برای برنامه CS Internship

## مقدمه

در برنامه CS Internship، مسیر یادگیری مهارت های کسب و کاری با شرکت کردن در کارگاه هایی که به این منظور طراحی شده اند، طی می‌شود. در این برنامه، فیلم ویدئویی سری اول این کارگاه‌ها ضبط می‌شوند، تا در اختیار اینترن‌هایی که بعدها به برنامه وارد می‌شوند قرار گیرد. بنا بر این، اینترن‌های جدیدتر در طول دوره آموزشی، باید ویدیو ورکشاپ‌ها را طبق دوره منتورشیپ و شماره ویدئوهای چیده شده در فایل هر استپ (Step) خود مشاهده کنند. زمانی که اینترن یکی از این ویدیو ها را مشاهده کرد، گزارشی درمورد آن ویدیو برای کارآموزمنتور خود ارسال می‌کند. کارآموزمنتور، پس از دریافت گزارش، موظف است به ازای هر ویدئو یا در شرایط خاص به ازای دو گزارش ، جلسه‌ای از کارگاه‌های منتورشیپ را برای او رزرو کند. در این مستند به شرح فرآیند هماهنگی کارگاه منتورشیپ برای اینترن های برنامه پرداخته می‌شود.

در ادامه این مستند در بخش معرفی موضوع، از چگونگی شکل گیری فرآیند کارگاه های منتورشیپ تا رسیدن به فرآیند جدید برای هماهنگی شرکت در این جلسات می‌پردازیم. در بخش شرح جزئیات، به تفصیل، نحوه تحویل گزارش کارآموزمنتور به منتور برگزارکننده‌ی کارگاه منتورشیپ و کارهای هماهنگی برای حضور اینترن در این سری جلسات شرح داده می‌شود.

## مخاطب

مخاطب این مستند، کارآموزمنتورهایی هستند که هماهنگی‌های مربوط به کارهای اینترن را در طول استپ انجام می‌دهند. همچنین تمامی اعضای برنامه CS Internship مانند دستیارمنتورها و منتورها می‌توانند برای دانستن جزئیات این فرآيند، این مستند را مطالعه کنند.

## معرفی موضوع

در برنامه CS Internship برای یادگیری مهارت‌های کسب‌وکاری، مجموعه‌ای از جلسات به نام کارگاه‌های منتورشیپ برگزار می‌شود تا اینترن‌ها با شرکت در این کارگاه‌ها و انجام تمرینات عملی، مجموعه‌ای مهارت‌های کسب و کاری (به عبارت دیگر مهارت های نرم) را که درکنار مهارت‌های فنی،‌ آن‌ها را به نیروی موثرتری در صنعت نرم‌افزار تبدیل می‌کنند، یاد می‌گیرند.

در برنامه CS Internship، سری اول این کارگاه ها ضبط می‌شود تا فیلم آنها در اختیار افرادی که بعدتر وارد این برنامه می‌شوند قرار بگیرد. اینترن‌های جدیدتر، با مشاهده این ویدئوها، برای آنکه از مطالب بحث شده در ویدئوها بهره ببرند، نیاز است تا در جلساتی به نام کارگاه‌های منتورشیپ که به سرپرستی منتورها و کاندیدمنتورها برگزار می‌شوند شرکت کنند.

سری اول این جلسات از زمانی شروع شد که اینترن های جدید برنامه، که در کارگاه های اصلی به سرپرستی آقای بهزاد صادقی حضور نداشتند، نیاز داشتند تا درمورد مفاهیم مطرح شده در ویدئوها صحبت کنند و مشاهدات خود از افکار و احساسات خود را بیان کنند. بنا بر این در جلسات ساختاری برای حل این مسئله فرآیند اولیه‌ای برای برگزاری جلسات کارگاه‌های منتورشیپ به سرپرستی منتورهای برنامه طراحی شد.

طرح اولیه این فرآیند به این صورت بود که هر منتور به صورت مستقیم با هر اینترن درمورد مشاهده ویدئو و گزارش نوشته شده در مورد آن ارتباط برقرار می‌کرد. جمعی از اینترن‌ها که همزمان با هم شروع به مشاهده این ویدیوها کرده بودند، بعد از مشاهده هر ویدئو در مسیری مستقل از استپ‌های خود، در جلسه‌ای به سرپرستی یکی از منتور‌ها شرکت می‌کردند. این روش مشکلات زیادی برای دوره ایجاد می‌کرد که از مهم ترین آنها می‌توان به موارد زیر اشاره کرد:

- با افزایش تعداد اینترن‌های شرکت کننده در برنامه، به تعداد افرادی که باید این ویدئوها را مشاهده می‌کردند و در جلسات منتورشیپ شرکت می‌کردند افزوده می‌شد. در صورتی که ظرفیت این جلسات و زمان منتورها با این میزان از اینترن‌ها تطابقی نداشت.
- هر اینترن جدید، باید مدت زمان قابل ملاحضه‌ای را برای همگام‌شدن با اینترن‌های دیگر برای تشکیل گروه و شرکت در جلسات منتورشیپ صرف می‌کرد.

به دلیل این مشکلات، منتورها به فکر طراحی فرآیند موثرتری برای برگزاری این دست از جلسات گرفتند. در جلسات ساختاری، کمیته‌ای برای اصلاح این فرایند تشکیل شد تا فرآیندی را برای اصلاح مشکلات ذکر شده طراحی کنند.

برای شرکت کردن این کارگاه ها، اینترن ها همزمان با مطالعه مفاد مطالعاتی هر استپ، ویدئوهای گنجانده شده در آن استپ را مشاهده می‌کنند. هر اینترن، بعد از مشاهده هر کدام از ویدئوها، گزارشی از مشاهدات خود مینویسد و به کارآموز منتور خود ارسال می‌کند. کارآموزمنتور بعد از دریافت این گزارش، جلسه‌ای از کارگاه های منتورشیپ را برای اینترن خود رزرو می‌کند. اینترن با شرکت کردن این کارگاه میتواند از مشاهدات، سوالات و ابهامات خود با منتورها و کاندید منتورها صحبت کند.

هر چند فرآیند جدید تمام مشکلات قبلی را مرتفع نکرده ولی با توجه به ظرفیت زمانی فعلی منتورها و اینترن‌ها راه حل موثرتری نسبت به فرآیند قبلی است. در ادامه مستند به شرح جزئیات این فرایند جدید می‌پردازیم.

## شرح جزئیات

یکی از مواردی که قراراست اینترن حین طی کردن استپ‌ها(Steps) پیش ببرد، تماشای ویدیوهای کارگاه‌های منتورشیپ است. این ویدیوها با دسته‌بندی خاصی در استپ‌ها(Steps) و در قالب تسک‌های آن استپ تعبیه شده است. در این مرحله کارآموزمنتور کارهای زیر را انجام می‌دهد:

1. **فراهم کردن دسترسی دیدن ویدیوهای ورکشاپ‌های منتورشیپ برای اینترن:** این ویدیوها در برنامه گوگل‌درایو(Google Drive) ذخیره و نگه‌داری می‌شوند. به همین منظور کوردینیتور بعد از ورود اینترن به برنامه، باید نشانی جیمیل اینترن را از او دریافت کرده و سپس در گروه منتورها ارسال کند و با منشن کردن [مریم داودی](https://t.me/marirood) روی پیام از او بخواهد دسترسی دیدن این ویدیوها را به اینترن بدهد.
2. **عضو کردن اینترن در گروه CS Internship - Mentorship Workshops در نرم‌افزار مایکروسافت تیمز:** کارگاه‌های منتورشیپ در کانال Mentorship Workshops برگزار می‌شوند. اینترن‌ها برای شرکت کردن در این جلسات، باید عضو این گروه شده باشند. برای عضویت اینترن، کوردینیتور با داشتن اکانت اوت‌لوک(outlook) اینترن، دسترسی کانال منتورشیپ‌ ورکشاپ که در نرم‌افزار مایکروسافت تیمز قرار دارد را با طی کردن مراحل زیر می‌دهد:
    1. بر روی سه نقطه‌ی تیم CS Internship – Mentorship Workshop کلیک کرده و گزینه‌ی Add member را انتخاب می‌کند.
![image](https://github.com/raminmjj/cs-internship-spec/assets/991847/fca6fa34-a3c4-4374-94a1-1abd9851ff01)

    2. سپس در این قسمت ایمیل مایکروسافتی اینترن را وارد می‌کند.
![image](https://github.com/raminmjj/cs-internship-spec/assets/991847/9acfcea1-50b5-477b-9344-5f0b8d0b6b39)

    3. در مرحله‌ی بعد با کلیک بر روی گزینه‌ای که در تصویر زیر مشخص شده، نام اکانت اینترن را با فرمت اسم و فامیلی اون ویرایش می‌کند.<br/>
![image](https://github.com/raminmjj/cs-internship-spec/assets/991847/a37db374-9430-4ee0-8a9d-ccb31de5fe1d)
![image](https://github.com/raminmjj/cs-internship-spec/assets/991847/12a2b0bb-55ed-448a-8726-4e6f00ea6125)

    4. در انتها با زدن دکمه‌ی Add این اکانت به اعضای تیم CS Internship Workshop اضافه می‌شود. همچنین محض اطمینان این مورد را بر روی فهرست اعضای این تیم که در سه نقطه‌ی More options در مرحله‌ی اول قابل دسترسی است، می‌توان بررسی کرد.<br/>
![image](https://github.com/raminmjj/cs-internship-spec/assets/991847/9d27d3a5-b32d-470c-af13-eabc14720b00)


پس از عضویت، اینترن میتواند مطابق شکل زیرکانال‌های Coaching Training و Communications Training را در نرم افزار ماکروسافت تیمز خود مشاهده کنند. کوردینیتور باید پس از عضویت اینترن، با برقراری یک تماس تستی در تیمز، از عملکرد صحیح ویدیو و صدای اینترن اطمینان حاصل کند تا در روز جلسه با مشکلی مواجه نشود.
![image](https://github.com/raminmjj/cs-internship-spec/assets/991847/3be00e15-5438-4383-b675-e7448b8c56db)


1. **نحوه شرکت اینترن در جلسات: کارآموزمنتور باید این موارد را به اینترن خود اطلاع بدهد:**

- این جلسات به صورت تصویری برگزار می‌شود.
- این جلسات در نرم‌افزار مایکروسافت تیمز(Microsoft Teams) برگزار می‌شود. بعد از ایجاد جلسه، لینک جلسه در تیمز ایجاد می‌شود و قابل پیوستن است. همچنین مسئول جلسه، پس از ایجاد جلسه، لینک آن را در گروه CS Internship Coordination ارسال می‌کند.
- لینک جلسه حداقل ۱۰ دقیقه قبل از زمان جلسه ایجاد می‌شود. حتما قبل از زمان برگزاری جلسه تصویر، صدا، اینترنت و نحوه عملکرد برنامه مایکروسافت تیمز خود را بررسی کند. در صورتی که قبل از شروع جلسه، مشکلات احتمالی در صدا و تصویر و اینترنت خود را شناسایی و رفع نکرده باشید، فرصت استفاده از جلسه را از دست خواهید داد.
- حتما برای زمان جلسه فضایی را فراهم کند که بتواند در آنجا به راحتی صحبت کند.
- در صورتی که بدون اطلاع مسئولین جلسه، در جلسه کارگاه شرکت نکند، به مدت ۲ هفته از رزرو و شرکت در کارگاه ها محروم خواهد شد.

### نحوه دیدن ویدیو‌های کارگاه‌ها

کارآموزمنتور وظیفه دارد در راستای هماهنگی جلسات منتورشیپ برای اینترن خود، تمام موارد زیر را به صورت واضح و شفاف برای اینترن خود توضیح دهد:

- در هر استپ فیلم دو ویدئو از سری کارگاه های مبانی ارتباطات و مبانی مربی گری گنجانده شده است. مجموعه کارگاه‌ ارتباطات شامل ۸ ویدئو است که از استپ صفر تا استپ ۳ چیده شده اند. مجموعه کارگاه‌ مبانی مربی‌گری شامل ۱۲ ویدئو است که از استپ ۴ تا استپ ۹ چیده شده‌اند.
- هر چند با دسترسی دادن به Google Drive برنامه، اینترن ها به تمام ویدئوهای برنامه دسترسی دارند و می‌توانند تمام ویدئوها را تماشا کنند، با این حال توصیه می‌شود اینترن‌ها، ویدئوهای گنجانده شده در هر استپ با فاصله حداقل هفت روز مشاهده شوند. در هر ویدئو، مطالبی بیان می‌شود که اینترن نیاز دارد تا حداقل یک هفته به مشاهده کردن خود در رابطه با مفاهیم مطرح شده در فیلم اختصاص دهد. این فاصله زمانی کمک می‌کند، اینترن فرصت فکر کردن و مشاهده کردن به مفاهیم را داشته باشد و همزمان با پیش‌رفتن در برنامه، قدرت مشاهده گری خود را افزایش دهد و ظرفیت درک و دریافت مفاهیم پیچیده‌تر که در ادامه مسیر مطرح می‌شوند را در خود به وجود می‌آورد.
- اینترن، پس از دیدن هر یک از ویدیوها، گزارشی از مشاهده افکار و احساساتی که درحال دیدن ویدیو و پس از دیدن آن داشته است، می‌نویسد. به این منظور قالبی برای نوشتن گزارش کارگاه های منتورشیپ در برنامه CS Internship طراحی شده است. کارآموزمنتور در استپ صفر این قالب را به اینترن خود تحویل می‌دهد ([تمپلیت گزارش مشاهده کارگاه منتورشیپ](https://mehransystems.sharepoint.com/:w:/s/CSInternship/EVMhsrcBB2dIk2Wwhe7r-xABH_14_sHc03fvkwp8ScNWRA?e=xVIhWA)).
- اینترن برای ارسال گزارش پس از دیدن ویدیو محدودیت زمانی از طرف دوره CS Internship ندارد. زمانی که اینترن گزارش ویدیو‌ای از کارگاه‌ها را برای کارآموزمنتور خود ارسال کند، کارآموزمنتور وظیفه دارد هماهنگی های لازم برای حضور اینترن خود در جلسه ای با منتورها را فراهم سازد.
- **در صورتی که اینترنی بخواهد به ازای دو گزارش در یک کارگاه شرکت کند**، می‌تواند فرآیند زیر را طی کند:
    1. اینترن ویدیو اول را مشاهده می‌کند سپس گزارشش را برای ‌کارآموز‌ منتورش ارسال می‌کند و از او ‌درخواست می‌کند که گزارشش توسط یک منتور بررسی شود.
    2. کارآموزمنتور می‌تواند یک منتور را با توجه به ظرفیت انتخاب کرده و گزارش را برای او ارسال کند و اطلاع دهد که اینترن درخواست داده است که به ازای دو گزارش در یک کارگاه شرکت کند (**نکته مهم:** توجه داشته باشید با اینکه این قابلیت وجود دارد ولی تضمینی نیست که حتما در یک اسپرینت منتور وقت خالی داشته باشد که این کار را انجام بدهد یا ممکن است ددلاینی که برای خواندن گزارش می‌دهد، یک اسپرینت باشد که به حال اینترن فرقی نمی‌کند).
    3. منتور بازه زمانی را برای بررسی کردن گزارش و اعلام نظرش‌ مشخص می‌کند. ‌‌منتور گزارش اینترن را بررسی می‌کند و جواب را از طریق کارآموزمنتور به اینترن منتقل می‌کند.
    4. در صورتی که جواب مثبت باشد یعنی گزارش اول کیفیت قابل قبولی داشته ‌باشد، اینترن می‌تواند ویدیو دوم را هم ببیند و گزارشش را قبل از اسپرینت به کارآموز منتورش ارسال کند تا او برای دو گزارش یک جلسه ست کند. در صورتی که جواب منتور در مورد گزارش ارسالی منفی بود، اینترن باید ابتدا به ازای گزارش اولش در یک جلسه شرکت کند، سپس ویدیو بعدی را ببیند و برای گزارش ویدئوی دوم در جلسه دیگری شرکت کند.

### توضیح مشخصات بک‌لاگ کارگاه‌های منتورشیپ

ابتدا در برد عملیاتی اژر، در قسمت بکلاگ‌ها، لیست بک‌لاگ‌ها را بر اساس فیچرها (Features) مرتب‌سازی کنید. در این حالت، فیچر(Features) منتورشیپ‌ ورکشاپ (Mentorship Worlshops) را می‌توانید مشاهده کنید. درون این فیچر (Mentorship Worlshops) می‌توانید ۴ تمپلیتِ بک‌لاگ ورکشاپ‌ها که با کادر قرمز مشخص شده را مشاهده کنید. دوره CS Internshipدر هفته توانایی برگزاری ۴ جلسه نیم ساعته را دارد که به همین علت ۴ تمپلیتِ بکلاگ ورکشاپ برای ۴ اسپرینت پیش رو که با کادر آبی مشخص شده اند،‌ وجود دارد. هر جلسه برای ۴ نفر ظرفیت در نظر گرفته شده است.  
در تصویر شماره ۲ شماره اسپرینت جاری ۲۲۷ است بنابرین برای اسپرینت های ۲۲۸ و ۲۲۹ و ۲۳۰ و ۲۳۱ برد آماده می باشد.

توجه داشته باشد که توضیحات بک‌لاگ‌ها را به صورت دقیق مطالعه کنید.

![image](https://github.com/raminmjj/cs-internship-spec/assets/991847/d4359aa0-2c69-487b-a8f9-47b45ec6fa92)


تصویر ۲

در تصویر شماره ۳ قسمت های مهم بکلاگ مشخص شده که برای ست کردن جلسه نیاز است به آنها توجه شود.

1. **عنوان بکلاگ :**
    1. مشخص‌کننده ساعت و روز جلسه.
    2. مشخص‌کننده دوره ورکشاپ (مبانی ارتباطات یا مبانی مربی‌گری).
    3. مشخص‌کننده اسپرینت برگزاری جلسه.
    4. مشخص‌کننده شماره ویدیوهایی که در جلسه در مورد آن‌ها صحبت می‌شود.

![image](https://github.com/raminmjj/cs-internship-spec/assets/991847/403c3c9a-42b0-4cf7-9f84-a78687aad731)


تصویر ۳

1. **توضیحات بکلاگ:**
    1. توضیح کوتاه از فرایند هماهنگی جلسات ورکشاپ‌های منتورشیپ.
    2. آدرس برگزاری جلسه.
    3. لیست کارآموزهای شرکت‌کننده درون جلسه.

- توجه: ظرفیت کارآموزهای شرکت‌کننده که ۴ نفر می‌باشد.

![image](https://github.com/raminmjj/cs-internship-spec/assets/991847/52ab1c93-37c8-4934-9f36-2cd26911ce3f)


تصویر ۴

1. **پیوست بکلاگ:**

در قسمت پیوست بک‌لاگ گزارش اینترن‌هایی که در جلسه شرکت می‌کنند، ضمیمه می‌شود.

![image](https://github.com/raminmjj/cs-internship-spec/assets/991847/1011f293-1fb4-4efb-9187-2446ef04f2bc)


تصویر ۵

1. **تسک های بکلاگ:**

تسک‌هایی با عنوان (Attend meeting as the organizer) وجود دارد، که برای هرکدام از منتورهایی است که در آن تاریخ در جلسه شرکت می‌کنند.

![image](https://github.com/raminmjj/cs-internship-spec/assets/991847/e48974c6-28d4-4ffc-a613-8543b60f428b)


تصویر ۶

### نحوه هماهنگی کارگاه‌ها از روی بک‌لاگ

پس از دریافت گزارش از اینترن، کارآموزمنتور باید جلسه‌ای را برای اینترن خود با منتورها هماهنگ کند. از این رو کارآموزمنتور باید برد اژر برنامه در اسپرینت بعدی را بررسی کند و حالت های زیر را در نظر بگیرد:

1. **جلسه ای متناسب با گزارش ویدیو اینترن در یک اسپرینت بعدی وجود داشته باشد:** ظرفیت جلسه بکلاگ مربوطه را بررسی می‌کند و اگر جلسه ظرفیت خالی داشت، اسم اینترن خود را به لیست اینترن‌های دیگر اضافه می‌کند. مطابق با توضیحات بکلاگ، نام و نام خانوادگی اینترن، نام دوره، نام کارآموزمنتور اینترن را در قسمت توضیحات و گزارش اینترن خود را در قسمت پیوست بک‌لاگ اضافه می‌کند. در آخر، بعد از ثبت مشخصات اینترن، ساعت و روز نهایی برگزاری جلسه که در عنوان بکلاگ قرار دارد را به اینترن خود اطلاع می‌دهد.
2. **ظرفیت برگزاری این جلسات در یک اسپرینت بعدی تکمیل شده باشد:** کارآموزمنتور، اسپرینت های بعدی را که در آن ظرفیت هماهنگی این جلسات وجود دارد را بررسی می‌کند. سپس کارآموزمنتور اسم اینترن و گزارش او را به این بک‌لاگ اضافه می‌کند. کارآموزمنتورباید گزارش کارآموزخود را به بکلاگ مورد نظر پیوست کند و از ثبت شدن آن اطمینان حاصل کند.

**مدیر جلسه میتواند از طریق راهنمای زیر بکلاگی که در نظر دارد را رزرو کند:**

1. ابتدا از تمپلیت بکلاگ جلسه‌ای که می‌خواهید رزرو کنید، به صورت زیر یک کپی بسازید:

![image](https://github.com/raminmjj/cs-internship-spec/assets/991847/43c34c43-2f82-48f1-87ac-3082b9421a59)



تصویر ۷

![image](https://github.com/raminmjj/cs-internship-spec/assets/991847/16320ba7-7f57-4a0a-9423-23b4a85b3085)



تصویر ۸

1. پس از ایجاد کپی، به صفحه تمپلیتی که کپی کرده‌اید هدایت می‌شوید، در آنجا باید موارد زیر را انجام دهید:
    1. اسم ورکشاپ را برای عنوان بک‌لاگ تعیین کنید.
    2. اسپرینتی که قرار است این جلسه در آن تشکیل شود را مشخص کنید.
    3. قسمت Iteration را متناسب با شماره اسپرینتی که جلسه برگزار می‌شود تغییر دهید.
    4. قسمت Area را برای تیم عملیاتی قرار دهید (Opreation Team).
    5. مشخص کنید که این جلسه برای کدام شماره ویدیوها برگزار می‌شود ([با زدن روی این جمله میتوانید ترتیب قرار گیری ویدیوهای هر دوره را مشاهده کنید](onenote:https://d.docs.live.net/a9b215a332f3e600/Documents/CS%20Internship/Mentorship%20Workshops/Third%20Generation.one#Mentorship%20workshop's%20info&section-id={D462A32C-466C-4C26-B196-2D1D66801F70}&page-id={E444B195-A12A-4B64-A711-0F94D1954585}&end)).
    6. در آخر وضعیت (State) بک‌لاگ را حالت Committed قرار دهید.
    7. در صفحه بعد برای مثال جلسه روز سه شنبه، ساعت ۱۷:۰۰ تا ۱۸:۰۰ را برای ویدیوهای شماره ۱و۲و۳ ورکشاپ کوچینگ در اسپرینت ۱۸۸ عملیاتی رزرو کرده‌ایم.

![image](https://github.com/raminmjj/cs-internship-spec/assets/991847/e7737368-5d0c-4392-a905-3bb8cca61879)


تصویر ۹


![image](https://github.com/raminmjj/cs-internship-spec/assets/991847/9e0f2ae4-0758-4478-bd1e-6ea65e6f8c8d)


تصویر ۱۰

1. در آخر تسک‌های بکلاگ مورد نظر را نیز با Iteration و Area که برای بکلاگ زده شده‌اند هماهنگ می‌کنیم.
![image](https://github.com/raminmjj/cs-internship-spec/assets/991847/ec4c4255-3162-4aec-91cc-f0d840bcf382)



تصویر ۱۱

![image](https://github.com/raminmjj/cs-internship-spec/assets/991847/2b77474c-5825-43de-808e-45e0ec415999)



تصویر ۱۲

## آموزش‌دهنده‌ها

کسانی که میتوانند این فرآیند را آموزش دهند منتورها و کاندید منتورهای برگزار کننده جلسات‌ورکشاپ های منتورشیپ و افرادی که این فرآیند را انجام داده اند می‌باشند.

## واژه‌نامه

- **اسپرینت (Sprint):** اصطلاحا یک تقسیم زمانی است که برای جلساتی که با دوره تناوب ثابت برگزار می‌شود، به کار می‌رود. به این دوره تناوب ثابت یعنی بازه زمانی بین هر دو جلسه متوالی، «**اسپرینت**» گفته می‌شود.
- **استپ Step:** در برنامه‌ی CS Internship هر دوره شامل تعدادی Step است. استپ‌های یک دوره به ترتیب هستند و اینترن‌ها باید تمام Step های یک دوره را بگذرانند تا از دوره فارغ‌التحصیل شوند. هر Step شامل چندین Study Item و Task می‌شود.
- **برد اژر Azure:**سرویس محاسبات  ابری ایجاد شده مایکروسافت برای تولید، تست، استقرار و مدیریت برنامه های کاربردی و خدمات از طریق مایکروسافت مدیریت مراکز داده
- **گروه Mentorship Workshop:** ورکشاپ‌های منتورشیپ دوره های ویدیویی هستند که ضبط شده اند توسط آقای بهزاد صادقی و جمعی از افرادی که به صورت آنلاین قابلیت حضور در آن جلسات را داشته اند.
- **نرم افزار Microsoft Teams:** نرم‌افزاری برای فعالیت‌های تیمی می‌باشد و قابلیت‌هایی مثل تماس صوتی و تصویری، برگزاری جلسه، ساخت کانال های مختلف، برنامه ریزی با استفاده از تقویم و ... را در اختیار ما قرار می‌دهد.
- **Google Drive:** گوگل‌درایو یک سرویس میزبانی فایل است که توسط گوگل ارائه می‌شود. در این سرویس کاربر می‌تواند اطلاعات خود را در فضای ابری که در اختیار دارد قرار دهد، آنها را به اشتراک بگذارد، و اسناد خود را نیز ویرایش کند.
