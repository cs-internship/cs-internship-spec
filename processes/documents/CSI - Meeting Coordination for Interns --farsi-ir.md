نحوه‌ی هماهنگی جلسات برای اینترن‌ها - داکیومنت برای اینترن‌ها
**CS**

Internship

| تاریخ این نسخه | 21/08/1403 | شماره این نسخه | 0.1 |     |     |
| --- | --- | --- | --- | --- | --- |
| عنوان مستند | نحوه‌ی هماهنگی جلسات برای اینترن‌ها - داکیومنت برای اینترن‌ها |     |     |     |     |
| نام فایل |     |     |     |     |     |
| توضیحات | در این مستند، نحوه هماهنگی جلسات توسط اینترن‌ها در برنامه CS Internship شرح داده شده است. |     |     |     |     |

# مقدمه

هر اینترن پس از ورود به برنامه CS Internship لارم است در جلسات مختلفی شرکت کند. در این مستند انواع این جلسات، دستورکار و نحوه شرکت در این جلسات توضیح داده می‌شود. 

# مخاطب

این مستند به منظور آگاه‌سازی تمامی اینترن‌های برنامه CS Internship از روند شرکت در جلسات برنامه تهیه شده است. مخاطبان اصلی این مستند اینترن‌هایی هستند که به تازگی وارد برنامه شده‌اند و می‌خواهند با نحوه هماهنگی و شرکت در جلسات آشنا شوند.

# معرفی موضوع

اینترن‌ها در برنامه CS Internship لازم است به صورت مرتب در جلساتی شرکت نمایند تا روند فعالیت آن‌ها در دوره توسط منتورهای فنی بررسی شود. این مستند به منظور توضیح انواع جلسات موجود در برنامه CS Internship، نحوه هماهنگی و شرکت در آن‌ها تدوین شده است.

# شرح جزئیات

به صورت کلی دو نوع جلسه برای اینترن‌های تازه‌وارد در دوره CS Internship وجود دارد که در ادامه معرفی می‌شوند. دوره CS Internship شامل 2 مسیر کلی فنی و مهارت‌های نرم است که بابت هر مسیر جلساتی به صورت منظم برگزار می‌شود. در مسیر فنی، جلسات هفتگی فنی وجود دارد که توسط منتورهای فنی و به صورت هفتگی در زمان‌های ثابتی برگزار می‌شود و در مسیر مهارت‌های نرم، کارگاه‌های مربی‌گری که در هر استپ لازم اینترن در یک یا دو جلسه این کارگاه ‌ها شرکت کند.

#جلسات فنی

این جلسات توسط منتورهای فتی هر یک از دوره‌های CS Internship در زمان‌های ثابتی در هر هفته برگزار می‌شود که لیست این زمان‌ها در گروه Coordination در تلگرام به صورت پین شده وجود دارد. در دوره CS Internship  به منتور یا دستیارمنتوری که جلسات فنی برگزار می‌کند، اصطلاحاً منتورفنی گویند. اینترن‌هایی که در برنامه حضور دارند به ازای حداقل هر 25 ساعت فعالیت در دوره گزارشی را برای کوردینیتور خود ارسال نموده و هم‌چنین در اسپرینت آتی برای خود جلسه ست می‌کنند. در بخش‌های بعدی نحوه ست کردن این جلسات توضیح داده شده است.
در این جلسات که با حضور حداکثر 4 اینترن و یک منتورفنی برگزار می‌شود، منتور گزارش اینترن‌ها را بررسی می‌کند و پست‌های که در این 25 ساعت فعالیت در شبکه‌های اجتماعی ثبت کرده‌اند یا برنامه‌هایی که با توجه به تسک‌ها نوشته‌اند، بررسی می‌کند و منتور به سؤالات فنی اینترن‌ها در مورد مباحثی که مطالعه کرده‌اند یا چالش‌هایی که با آن‌ها روبروست، پاسخ می‌دهد. همچنین در این جلسات منتورفنی از میزان ساعت مطالعه و میزان رضایت خود از پیشرفتتان اطلاع حاصل پیدا می‌کند.


#جلسات کارگاه‌های منتورشیپ

در کنار مباحث فنی تمرکز اصلی دوره CS Internship روی تربیت و آمادگی اینترن‌ها برای ورود به بازار کار قرار دارد. لازمه اصلی این امر تسلط و کسب مهارت‌های نرم برای هر اینترن است. در همین راستا در دوره CS Internship ویدیوهایی وجود دارد که در هر استپ اینترن‌ها 2 ویدیو از این مجموعه را تماشا کرده و گزارشی را بر مبنای تمپلیت موجود برای نوشتن گزارش، آماده و برای کوردینیتور خود ارسال می‎کنند. سپس برای اسپرینت بعد جلسه‌ای ست می‌نمایند. به جلساتی که در مورد تماشای ویدیو‌ها برگزار می‌شود، «کارگاه‌های مربی‌گری» می‌گویند. این جلسات به صورت تصویری برگزار می‌شوند و با حضور دو منتور یا کاندید منتور و حداکثر 4 اینترن برگزار می‌شود و اینترن‌ها در مورد مشاهدات و تجارب خود از ویدیویی که مشاهده کرده‌اند، صحبت می‌کنند. 

#نحوه هماهنگی جلسات 

نحوه ست کردن هر دو این جلسات فنی و کارگاه‌های مربی‌گری بسیار به یکدیگر شباهت دارد که در ادامه توضیح داده می‌شود.
برای ست کردن جلسه شما باید به بورد اژر(Azure) دسترسی داشته باشید، در صورتی که این دسترسی برای شما وجود ندارد لطفاً از کوردینیتور خود پیگیری نمائید. ابتدا به آدرس dev.azure.com/cs-internship/ مراجعه کرده و روی کارت CS Internship Program کلیک نمائید.
 سپس از نوار سمت چپ Boards و بعد Backlogs را انتخاب نمائید تا بک‌لاگ‌های مربوط به برنامه برای شما نمایش داده شود. 
در این قسمت شما تنها با دو فیچر Technical Sessions و Mentorship Workshops کار خواهید داشت. 
به طور مثال اگر در اسپرینت X قرار داریم و شما می‌خواهید برای خودتان جلسه فنی ست کنید، فیچر Technical Sessions را باز کنید و سپس برای بک‌لاگ مربوط به اسپرینت X+1 را باز کنید. در این قسمت روز و ساعت و دستیارفنی‌های برگزار‌کننده جلسات مربوط به دوره خود را مشاهده می‌نمائید. هر کدام از جلسات که برای شما مناسب بود را انتخاب کرده و تسک آن را باز نمائید تا بتوانید اطلاعات خود را مطابق راهنمای ثبت شده در تسک ثبت نمائید.
بعد از اینکه نام، دوره و ایمیل خود را در این بخش وارد نمودید، تب Attachments را انتخاب و فایل گزارش خود را نیز پیوست نمائید، در نهایت دکمه «Save and Close» روی کارت را بزنید تا اطلاعات شما روی این کارت ذخیره شود.


#نحوه شرکت در جلسات فنی

جلسات فنی در نرم‌افزار تیمز برگزار می‌شود، برای شرکت در این جلسات کافیست تا دقایقی قبل از شروع جلسه گروه کوردینیشن را چک کنید، منتورفنی مسئول برگزاری جلسه لینک این جلسه را در این گروه ارسال می‌کند و از این طریق می‌توانید وارد جلسه شوید، لطفاً پیش از ساعت شروع جلسه این گروه را چک نمائید تا بتوانید به موقع وارد جلسه شوید. به طور معمول نیاز است تا در زمانی که گزارش شما بررسی می‌شود، صفحه سیستم خود را share کنید و گزارش، پست‌ها و کدهای خود را به منتورفنی نشان دهید. پس این مورد را در نظر داشته باشید که بهتر است با لپ‌تاپ یا کامپیوتر رومیزی خود وارد جلسه شوید. 

#نحوه شرکت در جلسات کارگاه‌های مربی‌گری

این جلسات نیز در نرم‌افزار تیمز برگزاری می‌شود اما نحوه شرکت  در آن با جلسات فنی کمی متفاوت است. برای شرکت در این جلسات شما باید به کانال «CS Internship – Mentorship Workshop» دسترسی داشته باشید. برای گرفتن این دسترسی لطفاً از کوردینیتور خود درخواست دسترسی نمائید. پس از اینکه این  دسترسی برای شما ایجاد شد، شما وارد نرم‌افزار تیمزمی‌شوید و باید بتوانید کانال ذکر شده را ببینید. در ابتدای ورود به دوره شما ویدیوهای ارتباطات را تماشا می‌کنید وبرای شرکت در جلسه حتماً یک ربع پیش از شروع جلسه وارد تیمز شوید، در کانال «CS Internship – Mentorship Workshop» به بخش Communications Training بروید، در این قمست لینک جلسه ایجاد شده است و می‌توانید با زدن دکمه Join وارد جلسه شوید. در این جلسات شما باید دوربین خود را باز کرده و به صورت تصویری در جلسه شرکت فرمائید، پس آمادگی لازم را داشته باشید. معمولاً جهت محکم‌کاری لینک جلسه کارگاه در گروه کوردینیشن هم ارسال می‌شود تا اگر اینترنی در دیدن جلسه مشکل داشت از این طریق بتواند وارد جلسه شود. اما روش همان است که خودتان وارد کانال شده و لینک جلسه را ببینید و سپس Join شوید.


# آموزش‌دهنده‌ها

منتورها و دستیارمنتورها و افرادی که تجربه و مهارت کافی در این زمینه دارند، می‌توانند این مستند را به اینترن‌ها آموزش دهند و به شفاف‌سازی موضوع بپردازند.

# نحوه‌ آموزش

آموزش‌دهنده ابتدا باید اطمینان حاصل کند که فرد مورد نظر  این مستند را مطالعه کرده است. در غیر اینصورت از او بخواهد که  مستند را کامل مطالعه کرده و سؤالات خود را جمع‌آوری نماید. سپس جلسه‌ای برای رفع سؤالات و ابهامات او ترتیب دهد و اطمینان حاصل کند که این مستند را به طور کامل متوجه شده است. همچنین اگر در این مستند به ابزار یا نرم‌افزار خاصی اشاره شده است باید در جلسه نحوه استفاده از آن‌ها را آموزش دهد.

# واژه‌نامه

- **گزارش هفتگی:** شامل تاریخ پست‌ها، لینک پست‌ها و تمام فعالیت‌های مربوط به اینترن در طول هفته است که در قالب یک فایل ورد یا اکسل توسط خود او تهیه و به کارآموزمنتور ارسال می‌شود.
- **استادی‌آیتم (Study Item):** یک منبع مطالعاتی نظیر مقاله، بخشی از کتاب، ویدیو و ... که برای یادگیری، در یک استپ گنجانده شده است.
- **تسک (Task):** یک وظیفه که اینترن باید در طول استپ انجام دهد مانند تمرین تایپ ده انگشتی، تحقیق درباره یک مفهوم، انجام تمرین برنامه‌نویسی و ... .
- **پروفایل:** فایلی است که برای هر کارآموز پس از ورود به برنامه CS Internship، ایجاد شده و حاوی اطلاعات او و فعالیت‌های او در برنامه CS Internship است که در نرم‌افزار OneNote بارگذاری می‌شود.
- **کوردینیتور (Coordinator):** به نقشی که تمام امورات و کارهای از جنس هماهنگی‌های مربوط به اینترن را انجام می‌دهد کوردینیتور گفته می‌شود؛ کارهایی از قبیل هماهنگ‌کردن جلسات، انجام اطلاع‌رسانی‌ها، تحویل فایل استپ و دریافت گزارشات، به‌روز نگه‌داشتن پروفایل اینترن و ...
