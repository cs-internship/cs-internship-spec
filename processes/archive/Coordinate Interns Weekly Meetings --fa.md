# هماهنگی جلسات هفتگی کارآموزها

## مقدمه

در برنامه‌ CS Internship، منتور‌ها به سه سطح کارآموز‌منتور، دستیار‌منتور و منتور تقسیم می‌شوند و هر سطح وظایف مشخصی در برنامه بر عهده دارد. یکی از وظایف تعریف شده در سطح دستیارمنتوری، وظیفه «منتورفنی» می‌باشد.

منتورفنی به کسی گفته می‌شود که گزارش فنی کارآموز‌ها را بررسی می‌کند و هر هفته گزارش هر کارآموز که توسط کوردینیتور وی تحویل گرفته‌ شده است را بررسی می‌کند. در برنامه‌ CS Internship، برای فرآیند «تحویل گرفتن گزارشات فنّی کارآموزان و ارجاع آن ها به منتور‌های فنی» مستندی تهیه شده است که با مراجعه به این [مستند](https://mehransystems.sharepoint.com/:b:/s/CSInternship/ETpb45B4rMJNgJ6n9Cs67BYBtq7-DMS-3mVA01xGFBULDQ?e=EDqLDR) می توانید از جز‌‌‌‌ئیات این فرآیند مطلع شوید.

برای بررسی گزارشات فنی کارآموزان در برنامه‌ CS Internship، هر کارآموز هر هفته در جلسات هفتگی با یکی از منتور‌های فنی برنامه شرکت می‌کند. در این جلسات هفتگی، منتور فنی گزارش کارآموز را بررسی می‌کند و به سوالات کارآموز پاسخ می‌دهد.

برای تشکیل این جلسات هفتگی لازم است کوردینیتور هر کارآموز، زمان برگزاری جلسه را با کارآموز و یکی از منتور‌های فنی هماهنگ کند. در برنامه‌ CS Internship، برای سهولت هماهنگی این جلسات، فرآیندی طراحی شده است تا کارآموز‌ها بر اساس آن بتوانند به شیو موثری این جلسات را هماهنگ کنند. به این فرآیند در برنامه‌ CS Internship، اصطلاحا «هماهنگی جلسات هفتگی با کارآموز ها» گفته می‌شود که در این مستند این فرآیند تشریح شده است.

## مخاطب

مطالعه این مستند برای افراد زیر مفید می‌باشد:

- کارآموزانی که دوره آموزشی کارآموزمنتوری را می‌گذرانند و لازم است، اطلاعاتی درباره‌ی این فرآیند و شیوه‌ي اجرای آن کسب کنند تا هنگامی که کارآموز منتور شدند به عنوان کوردینیتور، بتوانند این فرآیند را انجام دهند.
- دسته دوم تمام کارآموزمنتورها، دستیارمنتورها و منتورهای برنامه‌ CS Internship هستند که نیاز دارند در مورد شیوه اجرای این فرآیند، اطلاع داشته باشند. هم چنین برای اطلاع از آخرین تغییرات این فرآیند، می‌توانند به این مستند رجوع کنند.
- سایر افراد علاقه‌مندی که نیاز دارند درباره شیوه اجرای این فرآیند اطلاعاتی کسب کنند، می‌توانند به این مستند رجوع کنند.

## معرفی موضوع

در برنامه CS Internship، منتور‌های فنی هر هفته در طی جلساتی تکالیف کارآموزان را بررسی می‌کنند و به سوالات فنی آن ها پاسخ می‌دهند. زمان برگزاری این جلسات توسط کوردینیتور هر کارآموز با یکی از منتور‌های فنی هماهنگ می‌شود.

با توجه به این که برنامه CS Internship، در حال رشد و بزرگ شدن است، تعداد کارآموز‌ها و منتور‌های فنی رو به افزایش است و هماهنگی جلسات هفتگی بین کارآموزان و منتور‌های فنی دارای چالش‌هایی برای کوردینیتور‌ها می‌باشد. از جمله این چالش‌ها می‌توان به این مورد اشاره کرد که کوردینیتور چگونه تشخیص دهد کدام منتور فنی دارای زمان خالی برای تشکیل جلسه هفتگی می‌باشد. برای حل این چالش‌ها و سهولت بخشیدن به هماهنگی جلسات هفتگی بین کارآموز‌ها و منتور‌های فنی، فرآیندی در برنامه طراحی شد که کوردینیتورها بر اساس آن بتوانند این کار را به شیوه‌ای موثر انجام دهند.

## شرح جزئیات

کارآموز‌ها در هفته‌ای که به ۲۵ ساعت فعالیت رسیده باشند در جلسه‌ای با یکی از منتور‌های فنی برای بررسی گزارش فنی خود شرکت می‌کنند. به این صورت که مجموع ساعت کار کارآموز در یک یا چند گزارش متوالی به حداقل ۲۵ ساعت رسید، کارآموز به کوردینتور خود اعلام میکند تا برای او در اسپرینت بعدی، جلسه فنی ست کند. کوردینیتور هر کارآموز وظیفه هماهنگی زمان این جلسات بین کارآموز خود و یکی از منتور‌های فنی را دارد. این جلسات به صورت 2 ساعت کامل برگزار خواهد شد و حداکثر تعداد کارآموز برای هر منتور فنی 4 نفر است که کوردینیتورها هماهنگ می‌کنند و منتورهای فنی وظیفه دارند جلسه را به صورت گروهی برگزار کنند و نحوه انتخاب اولویت بررسی گزارش‌های فنی کارآموز ها برعهده منتور فنی است.

کوردینیتور‌ها برای هماهنگی این جلسات باید مراحل زیر را طی کنند:

### هماهنگی جلسه با یک منتور فنی

کوردینیتور برای هماهنگی جلسات هفتگی می‌تواند هر یک از منتور‌های فنی که زمان خالی برای برگزاری این جلسه دارند را انتخاب کند. هر یک از منتور‌های فنی زمان‌هایی را برای شرکت در جلسه هفتگی با کارآموزان مشخص کرده‌اند. این زمان‌ها در این [لینک](https://onedrive.live.com/view.aspx?resid=A9B215A332F3E600%21392628&id=documents&wd=target%28Mentors%27%20Info.one%7C0D288A60-6B0B-4B53-9631-BAA46BD790A9%2FMentor%27s%20Info%7C8FAEF09B-ED63-46F7-AF4E-26E8FA94988B%2F%29) برای هر منتور فنی مشخص شده است. این زمان‌ها علاوه بر آدرسی که بالا گفته‌شده است، روی تسک مربوط به برگزاری جلسه دستیارمنتوری برای هر منتور فنی هم قرار داده شده است.

پس از آگاهی از زمان هر یک از منتور‌های فنی برای برگزاری جلسات فنی در وان نوت، کوردینیتور باید به برد اسپرینت عملیاتی جاری با نام «Operations Team» در «DevOps Azure» برود و نام کارآموز خود را همراه با ایمیل کارآموز در بخش «Description» تسک قرار دهد. در ادامه در بخش«قرار دادن فایل گزارش و اطلاعات کارآموز در تسک مربوط» به تفصیل توضیح داده می‌شود.

کوردینیتور‌ها در طول اسپرینت جاری (x) جلسه‌ی بررسی فنی را برای اسپرینت بعد (x+1) هماهنگ می‌کنند، این هماهنگی باید نهایتا تا روز قبل اسپرینت بعدی (اسپرینت x+1) انجام شده باشد. در شرایطی که این هماهنگی بعد از روز اسپرینت بعد (x+1) انجام شود، دستیارمنتور اجباری برای برگزاری جلسه‌ی بررسی فنی ندارد.

درحالتی که منتور‌های فنی زمان جلسه دستیارمنتوری را در یک هفته تغییر دهند باید عنوان تسک‌شان را در اسپرینت موردنظر خود تغییر دهند و در صورتی که کلا زمان دستیارمنتوری خودشان را تغییر دهند باید در بک‌لاگ تمپلت، زمان جدید خودشان را وارد کنند و در اسپرینت‌هایی که عنوان تسک هماهنگ با زمان قبلی‌ای که اعلام کرده بودند است، عنوان تسک با زمان جدید به روز شود.

برای مثال اگر در اسپرینت 120 باشیم، کوردینیتور قبل از شروع اسپرینت 121 باید کارهای لازم برای هماهنگی جلسات دستیارمنتوری اسپرینت 121 را انجام دهد.

همچنین در صورتی که هیچ یک از منتور‌های فنی زمان خالی برای تشکیل جلسه هفتگی با کارآموز را نداشته باشند، این جلسه برای هفته بعد با یکی از منتور‌های فنی هماهنگ می‌شود و منتور فنی تکالیف فنی دو هفته گذشته کارآموز را بررسی می‌کند.

چنانچه اینترنی جلسه فنی برای اسپرینت x ست نموده ولی بدون اطلاع دادن در جلسه شرکت نکند لازم است منتور فنی در توضیحات بکلاگ جلسات فنی اسپرینت x+1 در بخش پنالتی اسم اینترن را اضافه کرده و همینطور در گروه کوردینیشن فرد را منشن کند و به او اطلاع دهد که به دلیل عدم حضور در جلسه بدون اطلاع قبلی شامل پنالتی شده و نمی‌تواند در اسپرینت x+1 برای خود جلسه فنی ست کند. همچنین منتور فنی این موضوع را در وان نوت اینترن در بخش نوت مربوط به منتورفنی ثبت می‌کند.

### قرار دادن فایل گزارش و اطلاعات کارآموز در کارت تسک مربوطه

کارآموز به طور هفتگی از فعالیتی که طی آن هفته داشته گزارشی تهیه کرده و برای کوردینیتور خود ارسال می‌کند. این گزارش مبنای جلسات هفتگی با منتور فنی است که در آن بر اساس این گزارش، فعالیت کارآموز توسط منتور فنی از لحاظ محتوا بررسی می‌شود. تحویل این گزارش به منتور فنی به این صورت است که کوردینیتور، پس از هماهنگی زمان جلسه با منتور فنی، فایل گزارش با فرمت زیر را

۱-&lt;نام اینترن&gt; - &lt;نام دوره&gt; - استپ&lt;شماره استپ&gt; -&lt;آدرس ایمیل اینترن&gt;

هماهنگ کننده: &lt;نام کوردینیتور&gt;

درون کارت تسک مربوط به برگزاری جلسه‌ی فنیِ آن منتور فنی قرار می‌دهد و همچنین اطلاعات مربوط به جلسه‌ای که هماهنگ کرده را در بخش توضیحات تسک می‌نویسد تا به این ترتیب منتور فنی تمامی اطلاعات لازم برای این جلسه را از این طریق به دست آورد. در ادامه نحوه‌ی قرار دادن فایل در تسک را مرحله به مرحله خواهیم دید.

با توجه به اینکه از این به بعد قرار است روی تسک‌ها تعداد اینترن‌های حاضر در جلسه مشخص بشوند، هماهنگی با شخص منتور فنی، لازم نیست. بر روی برد اسپرینت عملیاتی جاری با نام Operations Team درDevOps Azure، در بک‌لاگ Hold Mentor Assistant Technical Session \[Sprint No.\]، کارت تسک مربوط به برگزاری جلسه‌ی فنیِ آن منتور فنی با نام Hold Technical Session \[Sprint No.\] را پیدا کرده (توجه می‌کنیم که مربوط به اسپرینت بعدی باشد) و بر روی آن کلیک می‌کنیم. در بخش Description تسک، مانند تصویر(1) اطلاعات لازمِ مربوط به جلسه را که حاوی نام کارآموز، ایمیل کارآموز، دوره و استپ‌ای که کارآموز در آن مشغول به فعالیت است، یادداشت می‌کنیم.

مثال:

۱- وحید مرادپور - سی شارپ - استپ ۷- [VahidMoradpour@outlook.com](mailto:VahidMoradpour@outlook.com)

هماهنگ کننده: سارا افشار

![image](https://github.com/Marirood/cs-internship-spec/assets/20124384/46dda141-681c-4d81-b7ec-81894a4819d0)

تصویر (۱)

سپس نوبت به پیوست کردن فایل گزارش است. برای این منظور همانطور که در تصویر (2) مشخص شده، بر روی بخش Attachments کلیک کرده و به این صورت فایل را آپلود می‌کنیم.

لازم به ذکر است که باید فرمت ارسال گزارش‌های هفتگی کارآموز باید به صورت زیر باشد.

نام‌کارآموز - دوره کارآموز - استپ‌ جاری

«Vahid Moradpour - C# - Step4»
![image](https://github.com/Marirood/cs-internship-spec/assets/20124384/62df6ceb-1713-4f78-9752-9da3354301e9)


تصویر (2)

پس از انتخاب و آپلود فایل، مانند تصویر (3) فایل را در آن قسمت می‌بینیم و به این ترتیب از آپلود شدن آن اطمینان حاصل می‌کنیم.

![image](https://github.com/Marirood/cs-internship-spec/assets/20124384/3205804a-9edb-473a-9274-0960b6f01b12)

تصویر (3)

در نهایت پس از انجام این مراحل با کلیک بر روی Save & Close، تغییرات ایجاد شده را ذخیره می‌کنیم.

![image](https://github.com/Marirood/cs-internship-spec/assets/20124384/efe324e5-2750-47ce-a875-95dbe66d5aa3)

تصویر (4)

### ثبت زمان جلسه هفتگی بر روی کلندر

پس از مشخص شدن زمان جلسه هفتگی، نهایتا تا پایان روز جلسه‌ی اسپرینت عملیاتی منتور‌های فنی وظیفه دارند ایمیل های کارآموزهایی که در تسک شان است را برداشته و در رویدادی که در نرم افزار Teams ایجاد می‌کند وارد کنند تا لینک جلسه برای کارآموزها ارسال شود در ادامه فرایند این کار آشنا خواهیم شد.

برای انجام این کار، مطابق تصویر(5) باید در نرم افزار‌Microsoft Teams به قسمت Calendar مراجعه کند:

![image](https://github.com/Marirood/cs-internship-spec/assets/20124384/24b5c805-5e26-4579-bfe2-8b41f35e2aae)

تصویر(5)

سپس مطابق تصویر(6) گزینه New Meeting را انتخاب کند:

![image](https://github.com/Marirood/cs-internship-spec/assets/20124384/34918d83-fbc7-434b-a9da-6e3185942e7e)

تصویر(6)

سپس در صفحه باز شده، مطابق تصویر(7) باید اطلاعات مورد‌نظر مانند زمان و عنوان جلسه را وارد کند. در قسمت Add title باید نام رویداد را به فرمت زیر بنویسد:

جلسه بررسی گزارش فنی اینترن‌ها ـ \]نام منتور فنی\[

سپس در قسمت Add required attendees، ایمیل کارآموزها را وارد می‌کند و سپس در قسمت بعدی تاریخ و ساعت شروع و پایان جلسه را وارد می‌کند و در انتها بر روی گزینه send کلیک می‌کند:

![image](https://github.com/Marirood/cs-internship-spec/assets/20124384/8c637b82-b2cc-48e3-9e14-af982e1ad656)

تصویر(7)

## آموزش‌دهنده

افرادی می‌توانند این مستند را آموزش دهند که پیش از این چنین مسئولیتی را به عهده داشته‌اند. پس تمامی کارآموزمنتورها، دستیارمنتورها و منتورها قابلیت آموزش این مستند را دارند.

## نحوه آموزش

آموزش‌دهنده ابتدا باید اطمینان حاصل کند که فرد مورد نظر برای آموزش، این مستند را مطالعه کرده است. در غیر اینصورت از او بخواهید که مستند را کامل مطالعه کند و سوالات خود را جمع آوری نماید. این مستند برای آموزش به کسانی که قرار هست کارآموزمنتور شوند آماده شده است و نکته مهم در این مستند این است که کارآموز منتورها با حوزه کار خود آشنا شوند. اینکه چه وظایفی در حوزه کاری آنها هست و چه وظایفی در حوزه کاری آنها قرار ندارد. پس از اینکه فرد مورد نظر برای آموزش این مستند را مطالعه کرد، جلسه‌ای برای رفع سوالات و ابهامات او ترتیب داده و از اینکه این مستند را کامل متوجه شده است اطمینان حاصل کنید. اگر در این مستند به ابزار یا نرم افزار خاصی اشاره شده می‌توانید در صورت نیاز در جلسه نحوه استفاده از این ابزارها را نشان دهید.

## واژه‌نامه

در این مستند واژه خاصی جهت تعریف وجود ندارد.
