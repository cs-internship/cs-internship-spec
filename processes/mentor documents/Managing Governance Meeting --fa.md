# مستند شیوه مدیریت جلسات ساختاری برنامه CS Internship

## مقدمه

در برنامه CS Internship هر هفته جلساتی تحت عنوان جلسات تصمیم‌گیری ساختاری تشکیل می‌شود. در این جلسات مسائل مربوط به فرآيندها و مکانیزم‌های برنامه، مطرح می‌شوند. جلسات تصمیم‌گیری ساختاری منتج به بهبود فرآیند‌ها و مکانیزم‌ها یا ایجاد فرآیند‌ها و مکانیزم‌های جدید می‌شوند.

به دلیل اهمیت و پیچیدگی موضوعات در این جلسات، حضور افرادی که در سطح منتوری و کاندید منتوری هستند، در این جلسات الزامی است. هر جلسه توسط یکی از این افراد که شرکت کنندگان اصلی این جلسات هستند مدیریت می‌شود. منتورها و کاندید منتورها با برعهده گرفتن نقش مدیریت جلسه، مجموعه‌ای از مهارت‌ها اعم از مدیریت زمان، مدیریت بحث و گفت‌وگو، مدیریت احساسات، توانایی به جریان انداختن بحث و گفت‌وگو بین همه افراد حاضر در جلسه را تمرین می‌کنند.

این مستند به شرح نحوه برگزاری جلسه ساختاری توسط مدیر جلسه می‌پردازد. در بخش معرفی موضوع این مستند، تاریخچه ایجاد شدن جلسات ساختاری را شرح می‌دهیم. سپس در بخش جزئیات، به شیوه مدیریت کردن جلسات ساختاری پرداخته می‌شود. در آخر نیز هدف از انتخاب مدیر و توانایی‌هایی که انتظار می‌رود با مدیریت‌کردن این سطح از جلسات به دست بیاورد پرداخته می‌شود.

## مخاطب

مخاطبان اصلی این مستند، شرکت کنندگان اصلی این جلسات یعنی افرادی که در سطح منتوری و کاندید منتوری آموزش میبینند، هستند. همچنین مطالعه این مستند برای افرادی که به صورت داوطلبانه در این جلسات شرکت می کنند و نیاز دارند تا در مورد قوانین و مکانیزم‌های اجرایی این جلسات آگاه شوند نیز توصیه می‌شود.

## معرفی موضوع

از ابتدای فعالیت برنامه CS Internship جلسات اسپرینت هفتگی در یک روز و ساعت مشخص تشکیل می‌شد. در بخش اول جلسات، ابتدا مدیر جلسه، تسک مربوط به منتورها را بر روی Azure Board بررسی می‌کرد و تسک‌های مربوط به اسپرینت آینده را به افرادی برای انجام دادن آن تسک‌ها داوطلب هستند، واگذار میکرد. در بخش دوم جلسات، موضوعی که مربوط به طراحی یا اصلاح یک فرآیند بود، انتخاب می‌شد و مورد بررسی قرار می‌گرفت. همچنین به موازات جلسات اسپرینت اصلی برنامه، جلسات دیگری با عنوان CS 2.0 به صورت هفتگی یا دوهفته‌ای برگزار می‌شد که به مسائلی که مربوط به سیاست‌های توسعه برنامه بود می پرداخت.

از آنجایی که با رشد و بزرگ شدن برنامه، افراد شرکت‌کننده در جلسات اسپرینت هفتگی بیشتر شدند، زمان بررسی تسک ها و بعد از آن پرداختن به موضوعات باز بیش از یک ساعت زمان نیاز داشت. با پیش آمدن این شرایط، تصمیم بر این شد که جلسات اسپرینت، به دو جلسه جداگانه با عملکرد متفاوت تقسیم شوند. یکی از این جلسات، به نام «اسپرینت تصمیم گیری عملیاتی» و جلسه دوم به نام «اسپرینت تصمیم گیری ساختاری» نام گذاری شدند. در جلسات اسپرینت تصمیم گیری عملیاتی، تسک‌های هفتگی تمام سطوح منتوری مورد بررسی قرار می‌گیرید. برای اطلاعات بیشتر در مورد این جلسات میتوانید به داکیومنت های نحوه شرکت در جلسات تصمیم گیری عملیاتی و نحوه مدیریت جلسات تصمیم گیری عملیاتی مراجعه کنید. جلسات «اسپرینت تصمیم‌گیری ساختاری» که اشتراکات زیادی با جلسات CS 2.0 داشتند، باهم ترکیب شدند. جلسات ساختاری، که همان اهداف جلسات CS 2.0 یعنی توسعه برنامه را دنبال می‌کند. برای توسعه برنامه نیاز است تا فرآیندها، مکانیزمها و سیاست‌های برنامه به صورت مرتب مورد بررسی و پایش قرار بگیرند. شیوه برگزاری هر کدام از این جلسات به صورت مستمر با توجه به ظرفیت و قابلیت های افراد حاضر در برنامه، به روز شده و به شکل امروزی درآمده است.

برگزاری جلسات «اسپرینت تصمیم‌گیری ساختاری» عموما چالش برانگیز است. هدف از بر عهده گرفتن مدیریت این دست از جلسات توسط منتور‌ها و کاندید منتور‌ها این است که بتوانند به صورت همزمان مهارت‌هایی مانند مدیریت زمان‌، شنوندگی فعال، درست سوال پرسیدن، سوال درست پرسیدن، دیدن موضوعات از دیدگاه های مختلف، توانایی تحمل ایده‌های کاملا مخالف و جمع بندی و هم فکر کردن نتایج حاصل از بحث به صورت نوشتاری را بدست بیاورند.

در ادامه مستند، در بخش شرح جزئیات، فرآیند مدیریت کردن جلسه اسپرینت تصمیم گیری ساختاری و کارهایی که نیاز است مدیر جلسه، قبل، حین و بعد از برگزاری جلسه انجام دهد شرح داده می‌شود. در بخش بعدی، در مورد شیوه آموزش مستند و مستندات دیگری که اطلاعات تکمیلی برای دریافت محتوای این مستند نیاز است را بیان می‌کند.

## شرح جزئیات

جلسات تصمیم‌گیری ساختاری به صورت هفتگی در نرم افزار «Microsoft Teams» به صورت آنلاین در کانال Sprint Meeting و با عنوان Governance Sprint No. ایجاد و برگزار می‌شود. این جلسات برای ساعت مشخصی در کلندر Team مشخص شده است و تمام افراد حاضر در این جلسه بایستی این رویداد را بتوانند در تقویم خود مشاهده کنند. همچنین افراد شرکت کننده می‌توانند با انجام تنظیمات بیشتر اعلان‌های مربوط به این جلسات را نیز دریافت کنند. لینک مربوط به این جلسات چند دقیقه قبل از ساعت شروع این جلسات در کانال Mentors ایجاد می‌شود.

افراد اصلی شرکت کننده در این جلسات، منتورها و کاندید منتورها هستند. ساعت حضور این دسته از منتورها در جلسات ساختاری جزئی از تسک‌های روتین هفتگی به حساب می‌آید. افرادی که در سطح دستیارمنتوری یا کارآموزمنتوری هستند، الزامی به شرکت کردن در این جلسات ندارند. اما اگر علاقه مند به شرکت در این جلسات باشند، تنها در نقش **مشاهدگر** و **شنونده** در این جلسات حضور خواهند داشت و اجازهٔ صحبت در جریان جلسه را ندارند، مگر در موارد خاصی که مدیر جلسه از آن‌ها بخواهد اظهارنظر کنند. ساعت شرکت کردن در این جلسات برای منتورهایی که در سطح دستیار منتوری و منتوری هستند، جز ساعات هفتگی شان حساب نمی شود. همچنین در صورتی که به صورت منظم در این جلسات شرکت کنند، کارتی برای حضور غیاب آنها بر روی برد اسپرینت ساختاری ثبت می‌شود ولی ساعت حضور این افراد جز تسک های هفتگی محسوب نمی شود، بنا بر این زمان این کارت صفر است. ولی اگر به صورت منظم در این جلسات شرکت کنند، و از تسک های تعریف شده در این جلسات را انجام دهند، ساعت مورد نظر برای آن تسک، جز ساعت هفتگی آنها در نظر گرفته می‌شود.

در این جلسات درمورد مسائل مربوط به تغییر، بهبود و یا ایجاد فرآیندها و ساختارهای جدید برای برنامه، صحبت می‌شود. با توجه به محتوای این جلسات که حالت بحث و گفت‌و‌گو دارد، برای ارتباط موثر بین افراد شرکت‌کننده تصمیم بر این است که این جلسات به صورت تصویری برگزار ‌شود. بنابراین در صورتی که فرد شرکت کننده قابلیت روشن کردن دوربین را نداشته باشد، بایستی قبل از جلسه ساختاری به مدیر جلسه اطلاع دهد.

در ادامه به کارهایی که مدیر جلسه باید قبل،حین و بعد از برگزاری جلسه ساختاری انجام دهد پرداخته می‌شود.

### مراحل برگزاری جلسه تصمیم گیری ساختاری

#### ثبت تسک های هفتگی

برای آماده کردن بورد برای یک اسپرینت، کارهای زیر باید انجام شود.

۱. ایجاد بکلاک و تسک مدیریت جلسه ساختاری از روی تمپلیت آن

۲. ایجاد بکلاک و تسک مربوط به شرکت در جلسه ساختاری از روی تمپلیت آن

۳. ثبت ظرفیت افراد شرکت‌کننده: مدیر جلسه ساختاری باید قبل از شروع جلسه، ظرفیت افراد شرکت‌کننده را با توجه به ظرفیت اسپرینت ساختاری آنها برای اسپرینت جدید بر روی بورد Governance ثبت کند. اگر هر کدام از افراد بخواهند ظرفیت اسپرینت جاری خود را تغییر دهند، لازم است قبل از تشکیل جلسه اسپرینت، به مدیر جلسه اطلاع دهند تا مدیر اسپرینت تغییرات لازم را بر روی بورد اعمال کند.

#### ثبت ظرفیت افراد شرکت کننده

مدیر جلسه ساختاری، قبل از شروع جلسه، ظرفیت افراد شرکت کننده را با توجه به ظرفیت اسپرینت ساختاری آن‌ها برای اسپرینت جدید بر روی برد Governance ثبت و بررسی می‌کند. اگر هرکدام از افراد، بخواهند تا ظرفیت اسپرینت جاری را تغییر دهند باید قبل از تشکیل اسپرینت به مدیر جلسه اطلاع دهند تا این تغییرات بر روی برد اعمال شود.

#### ایجاد جلسه

مدیر جلسه ساختاری، ۵ دقیقه قبل از برگزاری جلسه, میتینگ جلسه را در تیمز شروع کند و سپس بعد از تشکیل جلسه لینک آن را همراه با شماره اسپرینت در گروه منتور ها تاپیک Governance قرار دهد. مدیر جلسه باید قبل از شروع هر جلسه، از ترکیب افراد شرکت کننده و تطبیق آنها با کارت های تمپلیت حضور در جلسات ساختاری، آگاه باشد. همچنین در صورت تغییر در ترکیب افراد شرکت کننده، باید مطمئن شود که کلندر این جلسات، برای این افراد نیز اضافه شده است تا همه افراد شرکت کننده اعلان مربوط به جلسه را دریافت کنند.

#### رکورد کردن جلسه ساختاری

با توجه بحث و بررسی هایی که درهر جلسه ساختاری انجام می‌شود، فیلم جلسات ساختاری ضبط می‌شود. مدیر برگزار کننده جلسه وظیفه دارد که راس ساعت، ضبط جلسه را شروع کند. در صورت که فیلم جلسه به هر دلیل ضبط نشد یا در دسترس نبود، مدیر آن جلسه ساختاری وظیفه دارد تمام افراد با ارسال و ثبت گزارشی تمام افراد غایب در جلسه را از محتوای آن جلسه مطلع سازد.

#### حضور و غیاب

مدیر جلسه عملیاتی نخست به حضور و غیاب افرادی که باید در جلسه حظور داشته باشند می‌پردازد. سپس تسک‌های هفتگی که بر روی برد ساختاری اسپرینت قبل و اسپرینت جاری هست برسی می‌کند. از آنجا که شرکت در جلسات ساختاری یکی از وظایف سطوح منتوری و کاندیدهای منتوری است، به ازای هر یک از افراد شرکت‌کننده تسکی تحت عنوان «Attend in Governance Meeting» تعریف می‌شود. این تسک‌ها قبل از هر جلسه ساختاری توسط مدیر جلسه در بورد Azure تعریف می‌شود. مدیر جلسه در هنگام برگزاری جلسه، وضعیت حضور افراد را بررسی می‌کند. در صورتی که منتور در جلسه حضور داشته باشد به این معنی است که تسک مربوط به شرکت در جلسه توسط او انجام شده است و در صورتی که در جلسه حضور نداشته باشد، عنوان این تسک به «Send Governance Meeting Recap» تغییر می‌کند و ساعت روی کارت به صفر تغییر می‌کند. بنابراین منتور غایب وظیفه دارد تا جلسه بعد ویدئو جلسه ساختاری را مشاهده و گزارش آن در گروه تلگرامی منتورها ارسال کند. در صورتی که منتور غایب نتواند تا زمانی که به عنوان ددلاین کارش اعلام کرده، ویدیو جلسه ساختاری را مشاهده کند باید به مسئول جلسه اطلاع دهد تا تسک‌اش به اسپرینتی منتقل کند که قرار هست این کار را انجام دهد. تسک مشاهده ویدئو جلسات زمانی به صورت کامل انجام می‌شود که هم ویدئو را به صورت کامل تماشا کنند و هم گزارش آن را در بازه زمانی اعلام شده در گروه تلگرامی منتورها ارسال کند.

#### بررسی تسک‌ها

هر اسپرینتی تا قبل از شروع جلسه تمام می‌شود. بنابراین قبل از شروع برد اسپرینت جدید، تسک ها و کارهای موجود در برد اسپرینت قبل مورد بررسی قرار می‌گیرد. با فیلتر کرد برد با نام هر فرد، تسک‌ها و بک‌لاگ‌های مربوط به آن فرد قابل مشاهده است. هر فرد در مورد وضعیت فعلی کارهایش گزارش می‌دهد. اگر هر تسکی قرار بود در اسپرینت فعلی به پایان برسد ولی هنوز تمام نشده باشد، دلیل آن را پرسیده و به اسپرینتی که قرار هست تمام شود منتقل می‌شود. در بخش بعد ساعات کاری هر منتور و کاندیدمنتور در اسپرینت جدید مورد برسی قرار می‌گیرد که در صورتی که نیاز به تغییر داشته باشد، اعمال شود. اگر فردی از منتورها وکاندید منتورها نتواند در جلسه شرکت کند باید قبل از جلسه به مدیر جلسه اطلاع دهد و پیامی حاوی گزارش فعالیت‌های خود در اسپرینت گذشته را به او بدهد. سپس مدیر جلسه زمانی که فعالیت های ایشان را بررسی می‌کند به جای فرد غایب، گزارش او را در جلسه می‌خواند.

#### انتخاب مدیر جلسه بعدی

مدیر جلسه جاری، می‌تواند به صورت داوطلبانه یا با بررسی ظرفیت منتورها و کاندیدمنتورهای حاضر و غایب در جلسه ساختاری، مدیر جلسه هفته بعدی را مشخص کند.

#### مطرح کردن و بررسی RFC

مسئول جلسه ساختاری برحسب اولویت و اهمیت مسائل مطرح شده در قالب RFC، مسئله‌ای را که الویت بالاتری در زمان برگزاری جلسه داشته باشد را برای بحث انتخاب می‌کند. هدف از این بحث و گفت و گو این است که مسئله مطرح شده در هر RFC به صورت دقیق تری بررسی شود. هر RFC یکی از مسائل و چالش‌های موجود در برنامه را مورد هدف قرار داده است. بنابراین نیاز است که در این جلسات این چالش‌ها دقیق تر بررسی و مورد بحث و گفت و گو قرار بگیرند. در این جلسات، منتورها و کاندید منتورها با اعلام نظرات خود در رابطه با مسئله مورد بحث و پرسش و پاسخ، به باز شدن مسئله، ارائه پیشنهاد ها و راه حل ها و نهایتاً جمع‌بندی آن کمک می‌کنند ولی در تصمیم‌گیری نهایی دخالتی ندار‌ند. منتورها و کاندید منتورها به طور کامل در فرآیند حل مسأله و تصمیم‌گیری نهایی شرکت خواهند داشت. کارآموزمنتورها و دستیارمنتورها در این جلسات میتوانند شرکت کنند بر حسب علاقه خودشان ولی تنها نقش«مشاهده کننده» را ایفا میکنند. برای اطلاعات بیشتر میتوانید به داکیومنت «شرکت و مشاهده جلسات تصمیم‌گیری ساختاری» مراجعه کنید.

#### اتمام جلسه

مدیر جلسه ساختاری ۵ الی ۲ دقیقه قبل از اتمام زمان جلسه ساختاری، باید روند پیشروی جلسه را متوقف کند و خلاصه از تمام بحث هایی که در جلسه انجام شده است ارائه دهد. همچنین اگر به هر دلیلی، موضوع مورد بحث تمام نشود، قبل از پایان یافتن جلسه باید از افراد حاضر نظرسنجی کند که آیا حاضر هستند زمان مشخص و اضافه‌تری را برای پایان دادن به بحث در حلسه حضور داشته باشند یا نه. در صورتی که نیاز باشد افراد غایب نیز از محتوای جلسه باخبر شوند و یا محتوای آن برای بررسی مجدد مورد نیاز باشد، ضبط جلسه را ادامه میدهد در غیر این صورت میتواند آن را متوقف کند.

#### نوشتن گزارش اسپرینت

مدیر هر اسپرینت، بعد از پایان یافتن جلسه ساختاری، چکیده از موضوع یا موضوعات بحث شده در جلسه را در قالب داکیومنت‌های بخش Spring Meetings نوشته و خلاصه ای ازآن به همراه لینک آن صفحه را در کانال تلگرامی Mentor’s Feed پست می‌کند.

## آموزش‌دهنده‌ها

تمام افرادی که حداقل یک بار جلسه ساختاری را برگزار کرده اند، می‌توانند این مستند را آموزش دهند.

قبل از آموزش این مستند، آموزش‌دهنده ابتدا باید اطمینان حاصل کند که منتور یا کاندید منتور مورد نظر مستند را به صورت کامل و دقیق مطالعه کرده باشد. بعلاوه با توجه به موارد مطرح شده در این مستند، مطالعه مستندات «نحوه نوشتن RFC»، «مدیریت کردن جلسات عملیاتی در برنامه CS Internship» و «شرکت و مشاهده جلسات ساختاری» برای درک دقیق محتویات آن نیاز است. بنابراین قبل از آموزش، نیاز هست مستندات نام برده شده نیز مطالعه شوند. در غیر اینصورت آموزش دهنده باید از منتور یا کاندید منتور بخواهد تا ابتدا تمام مستندات را به صورت کامل مطالعه کند و سؤالات خود را جمع‌آوری نماید و بعد جلسه آموزشی را بر گزار کنند.

در جلسه آموزشی، ابتدا آموزش‌دهنده تمام نکات اجرایی مستند را با فرد مورد نظر مرور می‌کند و مطمئن می‌شود که او تمام موارد گفته‌شده در این مستندات را متوجه شده است و بعد به بررسی سوالات و ابهامات ایجاد شده برای منتور یا کاندید منتور می‌پردازد.

## نحوه آموزش

آموزش‌دهنده باید به فرد مورد نظر کمک کند تا بداند چه چیزهایی می‌تواند در این جلسات برای خود خلق کند. دستاورد هایی که از انجام دادن این مسئولیت می‌تواند به دست بیآورد اعم از: مدیریت زمان، مدیریت گفت‌و‌گو بین افراد (نگه داشتن بحث در چهارچوب موضوع جلسه)، شرکت دادن افراد حاضر در جلسه در بحث و گفت‌وگو و تقویت مهارت شنوندگی فعال ومهارت مدیریت توجه افراد با خلاصه کردن چکیده گفت‌و‌گوهای انجام شده به صورت متنی.

## واژه‌نامه

۱. **آر اف سی (RFC):** ایرادات، ابهامات و یا ایده‌های جدیدی که در خلال انجام وظایف هفتگی در ذهن کارآموزمنتورها، دستیارمنتورها و منتورها ایجاد می‌شود در قالب یک RFC (Request for Comments) در آرشیو مربوط به RFC ها در سیستم One Note مورد بررسی قرار می‌گیرد. هدف از رسیدگی به RFC ها، بهینه‌سازی و توسعه فرآیندهای برنامه CS Internship است.

۲. **بورد اژر (Azure Board)**: یکی از سرویس‌های ابری مایکروسافت است که برای مدیریت‌کردن برنامه و تسک‌های تیم‌های تولید نرم‌افزار طراحی شده است. این ابزار برای تقسیم‌بندی، اطلاع‌رسانی وظایف‌ افراد تیم به صورت واضح و شفاف و مطلع ساختن اعضای تیم از وضعیت وظایف یک‌دیگر استفاده می‌شود.

۳. **تسک:** وظیفه‌ای است که هر منتور در طول اسپرینت مشخص شده انجام دهد. برای مثال یک تسک می‌تواند «به‌روز کردن یک داکیومنت» یا «ایجاد نسخه اولیه یک داکیومنت» باشد.
