# فرایند ورود اینترن‌ها به دوره کارآموزی عملی

## مقدمه

برنامه CS Internship شامل دو بخش مطالعاتی و کارآموزی عملی است. این مستند، نحوه ورود اینترن‌ها به دوره کارآموزی عملی را شرح می‌دهد.

اینترن‌ها و شرکت‌های واجد شرایط می‌توانند از طریق کانال تلگرامی CS Job Network با یکدیگر ارتباط برقرار کنند. در این کانال، لیست اینترن‌های واجد شرایط به همراه وان‌نوت آن‌ها موجود است. نمایندگان شرکت‌ها می‌توانند پروفایل متقاضیان، شامل لینک شبکه‌های اجتماعی آن‌ها را مشاهده کنند. همچنین متقاضیان می‌توانند با مراجعه به بخش [Companies](https://github.com/cs-internship/cs-internship-spec/blob/master/companies/companies.md) در مخزن گیت‌هاب برنامه، لیست شرکت‌ها و پروژه‌هایی را ببینند که می‌توانند کارآموزی خود را در آن‌ها آغاز کنند.

در این مستند، چگونگی اضافه کردن متقاضی به این کانال و نحوه برقراری ارتباط میان متقاضیان و شرکت‌ها توضیح داده شده است.

## مخاطب

مخاطبان اصلی این مستند، منتورها و کوردینیتورهایی هستند که اینترن آن‌ها متقاضی شروع دوره کارآموزی عملی است. همچنین مطالعه این مستند برای کوردینیتورهایی که هنوز اینترنی ندارند نیز مفید خواهد بود.

## معرفی موضوع

در طراحی اولیه برنامه CS Internship، آغاز دوره کارآموزی عملی به پایان دوره مطالعاتی موکول شده بود. با گذر زمان و افزایش تعداد اینترن‌ها و شرکت‌های علاقه‌مند به همکاری با برنامه، نیاز به تعریف فرایند معینی برای ورود به دوره عملی احساس شد. همچنین مشخص شد برخی اینترن‌ها توانایی و پتانسیل شروع زودتر دوره عملی را دارند. بر این اساس، فرایند جدیدی طراحی شد.

در این فرایند، دو دسته از اینترن‌ها می‌توانند وارد دوره عملی شوند:

1. اینترن‌هایی که دوره مطالعاتی را به پایان رسانده‌اند.
2. اینترن‌هایی که هنوز دوره مطالعاتی را به پایان نرسانده‌اند، اما توانایی و پتانسیل ادامه همزمان دوره مطالعاتی و عملی را دارند.

## شرح جزئیات

کانال تلگرامی CS Job Network به‌عنوان پل ارتباطی میان شرکت‌ها و اینترن‌های متقاضی کارآموزی عملی ایجاد شده است.

شرکت‌هایی که در این کانال نماینده دارند، شرکت‌هایی هستند که از نظر کیفیت و ساختار مورد تأیید برنامه هستند. لیست این شرکت‌ها در بخش [Companies](https://github.com/cs-internship/cs-internship-spec/blob/master/companies/companies.md) در گیت‌هاب برنامه موجود است.

این شرکت‌ها به پروفایل وان‌نوت، لینکدین و توییتر متقاضیان دسترسی دارند و می‌توانند بر اساس این اطلاعات به متقاضیان پیشنهاد کارآموزی دهند.

متقاضیان ورود به دوره عملی، پس از اعلام آمادگی، به کانال اضافه می‌شوند. سپس، منتوری که متقاضی را به کانال اضافه کرده است پیام معرفی اینترن را در کانال ارسال می‌کند.

### فرایند عضویت در کانال CS Job Network برای انواع اینترن‌های واجد شرایط

**1. اینترن‌هایی که دوره مطالعاتی را تمام کرده‌اند:**

پس از پایان دوره مطالعاتی و با درخواست اینترن،‌ کوردینیتور فرایند تقاضای کاراموزی عملی را برای اینترن آغاز می کند.

**2. اینترن‌هایی که هنوز دوره مطالعاتی را تمام نکرده‌اند:**

اینترن‌هایی که می‌خواهند دوره عملی را همزمان با مطالعاتی ادامه دهند، باید از ۳ منتور و ۲ دستیارمنتور تأیید بگیرند و به کوردینیتور اطلاع دهند. سپس کوردینیتور فرایند تقاضای کاراموزی عملی را برای اینترن آغاز می کند.

> **نکته:** به این دسته از اینترن‌ها باید اطلاع داده شود که **الزاماً** باید زمان مجزایی را به دوره عملی اختصاص دهند.

### ثبت فرایند در Azure

کوردینیتور مطابق شکل زیر وارد [فیچرهای بورد عملیاتی](https://dev.azure.com/cs-internship/CS%20Internship%20Program/_backlogs/backlog/Operations%20Team/Features/?showParents=true) در Azure می‌شود. ابتدا به بخش Backlogs (تصویر۱-۱) رفته و Feature (تصویر۱-۲) را انتخاب می‌کند. سپس فیچر `Joining to CS Job Network` را انتخاب کرده و قالب `[Template] Add Intern to CS Job Network: [Intern full name]` را کپی و ویرایش می‌کند.

![image_2025-05-20_23-39-44](https://github.com/user-attachments/assets/bf258921-e28a-492b-9c7c-4bb80a30ce45)


سپس کوردینیتور این بک‌لاگ جدید به خود و تسک آن را به یکی از منتورها محول می‌نماید. اطلاعات بک‌لاگ براساس مشخصات اینترن و اسپرینت جلسه عملیاتی ویرایش و ذخیره می‌شود.

در نهایت، منتور مربوطه اینترن را به کانال اضافه کرده و پیام معرفی او را مطابق با قالب پیام پین‌شده در کانال ارسال می‌کند.

## آموزش‌دهنده‌ها

این مستند می‌تواند توسط کوردینیتورها و منتورهایی که تجربه این فرایند را دارند آموزش داده شود.

## نحوه آموزش

آموزش‌دهنده باید اطمینان حاصل کند که کوردینیتور مسئول، مستند را به‌طور دقیق مطالعه کرده است. با طرح سوالاتی درباره نحوه اجرای فرایند، می‌توان از میزان تسلط وی اطمینان یافت.

## واژه‌نامه

**کانال CS Job Network:** کانال تلگرامی‌ای که متقاضیان دوره عملی و نمایندگان شرکت‌های تأییدشده در آن حضور دارند و با یکدیگر ارتباط برقرار می‌کنند.

**متقاضیان دوره عملی:** اینترن‌هایی از برنامه که یا دوره مطالعاتی را به پایان رسانده‌اند یا توانایی انجام همزمان دو دوره را دارند.

**کوردینیتور (Coordinator):** فردی که مسئول هماهنگی کارهای اینترن در برنامه است. کوردینیتورها از افراد دارای سطح کارآموزمنتوری انتخاب می‌شوند. 

**تسک (Task):** وظایف مشخصی که به اعضای افراد برنامه محول می‌شود. 

**بک‌لاگ (Backlog):** دسته‌بندی وظایف در Azure که بر اساس وضعیت (State) سازمان‌دهی می‌شوند.

