# محتوای استپ‌های برنامه CS Internship

## **مقدمه**

برنامه CS Internship با هدف آماده‌سازی تخصصی اینترن‌ها در حوزه‌های مختلف فناوری طراحی شده است. این برنامه شامل دو فاز اصلی است:

۱. **فاز مطالعاتی:** در این فاز تمرکز بر یادگیری مفاهیم نظری و مهارت‌های پایه برنامه نویسی و منتوری است.

۲. **فاز کارآموزی عملی:** این فاز متمرکز بر اجرای عملی و به‌کارگیری مهارت‌های کسب‌شده در پروژه‌های واقعی در شرکت‌های پشتیبان برنامه است.

در فاز مطالعاتی، دوره‌ها به مراحل یا استپ‌هایی تقسیم می‌شوند که هر یک شامل فعالیت‌های آموزشی و تمرینی است. این تقسیم‌بندی به اینترن‌ها کمک می‌کند تا مطالب فنی را به شکلی منظم و گام‌به‌گام فرا بگیرند. 

هدف از این مستند، آشنایی اینترن‌ها با ساختار و محتوای استپ‌های مختلف دوره‌های برنامه است.



## **مخاطب**

مخاطب اصلی این داکیومنت اینترن‌هایی هستند که در برنامه CS Internship شرکت می‌کنند.



## **معرفی موضوع**

هنگامی که اینترن‌ها وارد برنامه CS Internship می‌شوند، لازم است با ساختار استپ‌های دوره‌ی خود آشنا شوند. هر استپ به‌عنوان یک واحد آموزشی مستقل طراحی شده.

این مستند به تفصیل مطالب مربوط به استپ‌ها را به اینترن‌ها توضیح می‌دهد تا آنها بتوانند دیدی نسبت به مسیر پیش‌برد استپ‌هایشان به دست آورند.



## **شرح جزئیات**

## معرفی دوره‌ها

برنامه CS Internship در حال حاضر شامل سه دوره اصلی است:
- **دوره وب** 
- **دوره سی‌شارپ**
- **دوره یادگیری ماشین**

هر دوره به چندین استپ تقسیم شده. هر استپ از مفاهیم پایه شروع شده و به مباحث پیشرفته ختم می‌شود. این ساختار مرحله‌ای، به اینترن‌ها کمک می‌کند تا مهارت‌های خود را به تدریج توسعه دهند.



## ساختار استپ‌ها

هر استپ از دو بخش اصلی تشکیل شده است:

۱. **بخش فراگیری مهارت‌های فنی**: در این بخش اینترن‌ها با مطالب فنی دوره‌ی خود آشنا می‌شوند. این بخش از دو زیرمجموعه‌ زیر ساخته شده:

   الف) **استادی آیتم‌ها (Study Items):** منابع آموزشی برای یادگیری مفاهیم نظری در هر استپ.

   ب) **تسک‌ها (Tasks):** تمرینات عملی برای تثبیت مطالب نظری کسب شده در هر استپ.

۲. **بخش فراگیری مهارت‌های نرم (Soft Skills)** : در این بخش اینترن‌ها با ویدئوهایی برای فراگیری دوره‌ منتوری و مهارت‌های نرم آشنا می‌شوند و در جلسات کارگاه‌های منتورشیپ شرکت می‌کنند.

در ادامه به توضیحات تکمیلی هر بخش میپردازیم:

### الف) استادی آیتم‌ها (Study Items)
این بخش شامل منابع آموزشی مختلف است. برخی از نمونه استادی آیتم‌ها عبارت‌اند از:
- کتاب‌ها
- مقالات
- داکیومنت‌ها
- ویدیوهای آموزشی

استادی آیتم‌ها پایه نظری هر استپ را تشکیل داده و زمینه را برای انجام تسک‌ها فراهم می‌کنند.

### ب) تسک‌ها (Tasks)
تسک‌ها وظایفی هستند که اینترن باید برای تثبیت مفاهیم مطالعه‌شده انجام دهند. برخی از نمونه تسک‌ها عبارت‌اند از:
- ایجاد حساب کاربری در پلتفرم‌های تخصصی.
- تمرین تایپ ده انگشتی برای تقویت مهارت تایپ سریع برای کدنویسی.
- کسب بج‌های مختلف از وب‌سایت Stack Overflow برای تقویت مهارت‌های پرسش و پاسخ و آشنایی با جامعه‌ برنامه نویسان.
- ساخت پروژه‌های مرتبط به مطالب آموخته شده به منظور تمرین برنامه نویسی.
- انجام مراحل مشخص شده در سایت‌های به‌خصوص به جهت تمرین برنامه نویسی.
- مطالعه منابع مربوط به Git و GitHub برای یادگیری و تمرین مدیریت پروژه‌های برنامه نویسی.
- ارائه آنلاین مفاهیم یادگرفته‌شده به عنوان تمرینی برای پرورش مهارت‌های ارائه.



## کارگاه‌های منتورشیپ در CS Internship

در برنامه CS Internship دوره‌های یادگیری مهارت‌های نرم (Soft Skills) وجود دارد که در قالب دو دوره زیر ارائه می‌شوند:

   **۱. کارگاه‌های ارتباطی (Communication Workshops):** این کارگاه‌ها به تقویت مهارت‌های ارتباطی، تعامل مؤثر با دیگران و ارتقای توانایی برقراری ارتباط حرفه‌ای تمرکز دارند.

   **۲. کارگاه‌های مربی‌گری (Coaching Workshops):** این کارگاه‌ها شامل آموزش اصول مربی‌گری، ارائه بازخورد سازنده و مهارت‌های راهنمایی و آموزش در محیط حرفه‌ای است.

## ساختار ویدئو‌های کارگاه‌ها و نحوه ارائه‌ی آنها

 ۱. در اکثر استپ‌ها (به‌جز چند استپ پایانی)، در بخش Mentors Training لینک دو ویدئوی مرتبط با این کارگاه‌ها قرار دارد.

 ۲. این ویدئوها جلسات کارگاهی هستند که در محیط برنامه Zoom توسط آقای صادقی چند سال پیش برگزار شده‌اند و الان به صورت ویدئوی ضبط شده در دسترس هستند.

 ۳. این ویدیوها در سه نمای مختلف ضبط شده‌اند:

  الف) **نمای کامل اعضای حاضر در جلسه**

  ب) **نمای سخنران در جلسه**

  ج) **نمای سخنران با نمایش صفحه (Screen Sharing)**
   
 تنها یکی از این نماها از طریق لینکی که در هر استپ وجود دارد قابل مشاهده است. با این حال، برای دسترسی به تمامی نماها، اینترن‌ها می‌توانند از پوشه‌های فیلم‌های کارگاه‌های موجود در گوگل درایو که به آن دسترسی دارند استفاده کنند.

## دسترسی به ویدئوهای گوگل درایو
   در گوگل درایو دو پوشه با عناوین زیر در دسترس خواهد بود:

۱. دوره‌های آموزشی کارآموزمنتوری: شامل ۸ پوشه مجزا برای ۸ کارگاه مهارت‌های ارتباطی می‌باشد. در هر پوشه میتوانید دسترسی به نماهای مختلف هر جلسه را داشته باشید.

۲. دوره‌های آموزشی دستیارمنتوری: شامل ۱۲ پوشه مجزا برای ۱۲ کارگاه مهارت‌های مربیگری می‌باشد. در هر پوشه میتوانید دسترسی به نماهای مختلف هر جلسه را داشته باشید.


## نحوه دسترسی به ویدئوهای آموزشی

برای استفاده از محتوای آموزشی ضبط‌شده، اینترن‌ها لازم است در دو مرحله مشخص اقدام کنند:

### ۱. درخواست ویدئوهای کارگاه‌های ارتباطی  
در ابتدای ورود به برنامه، اینترن باید آدرس Gmail خود را به کوردینیتورش اعلام کرده و دسترسی به ویدئوهای کارگاه‌های مهارت‌های ارتباطی را درخواست کند.

### ۲. دریافت ویدئوهای کارگاه‌های مربی‌گری  
پس از پایان کارگاه‌های ارتباطی، اینترن لازم است مجدداً از کوردینیتور خود دسترسی به ۱۲ ویدئوی مربی‌گری را درخواست کند.

## مراحل پیشبرد کارهای کارگاه‌ها
برای هر ویدئو، مراحل زیر طی می‌شود:

۱. **تماشای ویدئو:** انتخاب نمای دلخواه و مشاهده ویدئو.

۲. **تهیه گزارش:** نوشتن مشاهدات و موضوعاتی که برایتان با دیدن جلسه باز شده در فایل تمپلیت گزارش نویسی. در فایل تمپلیت توضیحاتی درمورد نحوه‌ نوشتن گزارش آمده است. توجه کنید این توضیحات فقط جنبه‌ پیشنهاد دارند و لازم نیست حتما به این سوالاتی که در تمپلیت اشاره شده پاسخ دهید. نحوه ارائه دادن مشاهداتتون در گزارش به سلیقه خودتون هست.

۳. **ارسال گزارش:** گزارش باید در پیامی در تاپیک Reports در گروه CS Internship - Coordination ارسال شود و در این پیام کوردینیتور نیز منشن گردد تا از ارسال گزارش شما مطلع گردد.

۴. **تنظیم جلسه:** برای گزارشتان جلسه‌ کارگاهی هماهنگ کنید. (برای راهنمایی نحوه‌ هماهنگی این جلسه به [ویدئو آشنایی نحوه کار با بورد Azure](https://www.youtube.com/watch?v=pRCOpFa5XlI&list=PLSQ2VqVf5QiAy2HzIvjN271CUUeIQYQ3s&index=3&ab_channel=CSInternship) مراجعه کنید.)

۵. اطلاع در گروه CS Internship - Coordination تاپیک Reports برای هماهنگ کردن جلسه و ذکر تاریخ و شماره جلسه کارگاه هماهنگ شده و منشن کردن کوردینیتور.
 
۶. شرکت در جلسه‌ هماهنگ شده: در جلسه‌ هماهنگ‌شده به‌صورت تصویری شرکت خواهید کرد. این جلسه با حضور دو منتور و اینترن‌هایی که ویدئوی هم‌گروه با شما را مشاهده کرده‌اند برگزار می‌شود. اگر سوال یا ابهامی درباره‌ موضوعات مطرح‌شده در ویدئو داشته باشید، می‌توانید از منتورهای حاضر در جلسه بپرسید.

هدف این جلسات پرسش از شما درباره‌ موضوعات ویدئو نیست، بلکه فضایی برای گفتگو با منتورها در مورد مفاهیم ارائه‌شده در ویدئو است.

جلسات کارگاه‌ها در چند روز هفته برگزار می‌شوند و مدت زمان هر جلسه حداکثر نیم ساعت است. با این حال، بسته به سوالات و گفتگوهای مطرح‌شده، این مدت زمان ممکن است تغییر کند، اما از ۳۰ دقیقه تجاوز نخواهد کرد. در صورتی که نیاز به گفتگوی مفصل‌تری درباره‌ موضوعی داشتید، می‌توانید درخواست جلسه اضافه خود را در گروه CS Internship - Coordination مطرح کنید تا در صورت امکان، جلسه‌ای جداگانه با یک منتور برایتان تنظیم شود.

**توجه:** در هر استپ، دو ویدئو قرار داده شده است. برای تکمیل کارهای مربوط به هر استپ، لازم است هر دو ویدئو را مشاهده کرده و در دو جلسه مربوطه شرکت کنید. توجه داشته باشید که ابتدا باید ویدئوی اول را ببینید و در جلسه آن حضور داشته باشید، سپس ویدئوی دوم را مشاهده کرده و در جلسه مربوط به آن شرکت کنید. رعایت این ترتیب و زمان‌بندی برای درک صحیح و انتقال مؤثر مطالب بسیار حائز اهمیت است.

- برای اطلاعات بیشتر می‌توانید [Mentors Training Workshop](https://github.com/cs-internship/cs-internship-spec/blob/master/courses/mentoring-workshops-instruction.md) را مطالعه کنید.
   
**توجه مهم:**  
- گذراندن پروسه‌ کارگاه‌های منتورشیپ ممکن است زمان‌بر باشند. بنابراین، توصیه می‌شود اینترن برنامه‌ای منظم برای استپ‌ها تنظیم کند، به این معنا که از شروع استپ، به فکر کارهای کارگاه‌های منتورشیپ باشد.


![img1](https://github.com/user-attachments/assets/af411a40-406d-4541-b5c0-1909ceac052c)




## حالت استثنا شرکت در جلسات کارگاه‌ها

برای تسریع در پیشبرد فرآیند منتورشیپ، اینترن‌ها می‌توانند از **حالت استثنا شرکت در جلسات کارگاه‌ها** استفاده کنند. در صورتی که اینترنی قصد استفاده از حالت استثنا را داشته باشد، لازم است مراحل زیر را طی کند:

۱. گزارش مربوط به **ویدئوی اول** خود را در گروه **CS Internship - Coordination** در تاپیک **Reports** ارسال کند.  

۲. به کوردینیتور اطلاع دهد که قصد استفاده از حالت استثنا را دارد.  

### فرآیند بررسی
کوردینیتور گزارش اینترن را برای منتورها ارسال می‌کند. منتورها پس از بررسی گزارش، نظر خود را اعلام می‌کنند. اگر گزارش مناسب باشد، اینترن می‌تواند از حالت استثنا استفاده کند و با دو گزارش در یک جلسه کارگاه شرکت کند. در غیر این صورت لازم است برای هر گزارش یک جلسه هماهنگ کند. اطلاع رسانی این موضوع در گروه **CS Internship - Coordination** صورت می‌گیرد.



![img3](https://github.com/user-attachments/assets/d68f561d-d5f9-423d-b007-4db95ce19fe8)


## نحوه تعهد دادن (تعیین ددلاین)

اینترن پس از ورود به استپ جدید پس از دریافت متن استپ جدید از کوردینیتور خود، میبایست محتوای استپ جدید را مطالعه کند و در مدت حداکثر تا ۲۴ ساعت ددلاین استپ جدید خود را مشخص کند و در گروه CS Internship - Coordination در تاپیک Reports بفرستد. 

**توجه:** در صورتی که اینترن در بازه‌ی تعیین‌شده (۲۴ ساعت) ددلاین خود را اعلام نکند، مشمول **پنالتی** خواهد شد. برای آشنایی بیشتر [داکیومنت پنالتی‌ها](https://github.com/cs-internship/cs-internship-spec/blob/master/processes/documents/CSI%20-%20Process%20-%20Penalty--farsi-ir.md) را مطالعه کنید.

توجه داشته باشید در پیام تعهد ددلاین استپ، لازم است اطلاعات زیر را وارد کنید:
   - هشتگ #تعهد
   - نام کامل اینترن
   - تاریخ ددلاین
   - هشتگ نام دوره
   - هشتک شماره استپ
   - یوزرنیم تلگرام کوردینیتور برای اطلاع‌رسانی

در صورتی که بعد از تعیین ددلاین اولیه متوجه شدید که تاریخ مناسبی برای ددلاین استپ خود انتخاب نکرده‌اید، می‌توانید ددلاین استپ خود را تغییر دهید. برای تمدید، مشابه ساختار پیام تعهد اولیه عمل کرده و در متن پیام ذکر کنید که این یک تغییر تعهد است.

وقتی ددلاین جدیدی می‌دهید، تاریخ این ددلاین در پروفایل شخصی شما ثبت می‌شود. درصورتی که تعداد تمدید ددلاین‌هایتان زیاد شود، به این معنا می‌باشد که همان اول استپ نتوانسته بوده‌اید ددلاین اولیه‌ مناسبی برای استپ خود مشخص کنید.

برای مشاهده مثال‌های پیام تعهد، می‌توانید در گروه CS Internship - Coordination در تاپیک Reports با جستجوی هشتگ #تعهد نمونه پیام‌های تعهد اینترن‌های دیگر را ببینید.

**توجه:** اگر بیش از دو هفته از ددلاین تعیین‌شده برای استپ بگذرد و تمدیدی انجام نشود، روند خروج شما از برنامه به‌صورت خودکار آغاز خواهد شد. این قانون با هدف حفظ نظم، تعهد و انسجام در مسیر رشد طراحی شده است. زمانی که شما برای یک استپ ددلاینی تعیین می‌کنید، در واقع **تعهدی جدی به خود و برنامه** می‌دهید. نادیده‌گرفتن این تعهد، نشان‌دهنده‌ی عدم استمرار و مسئولیت‌پذیری نسبت به برنامه است.

**توجه:** هر اینترن طبق قوانین برنامه، حداکثر **۱۰ هفته** (معادل ۲.۵ ماه) می‌تواند در یک استپ باقی بماند. در صورتی که این مدت زمان سپری شود و استپ مربوطه به پایان نرسد، فرآیند خروج اینترن از برنامه به‌صورت خودکار آغاز خواهد شد.

این محدودیت با هدف حفظ **استمرار، پویایی و حضور فعال** در مسیر یادگیری تعریف شده است. باقی‌ماندن بیش از حد در یک استپ نشان‌دهنده‌ی عدم تطابق با ریتم فعالیت مورد انتظار برنامه است؛ چرا که هر استپ به‌گونه‌ای طراحی شده که در **۴ تا ۶ هفته** با فعالیت منظم، قابل اتمام باشد.


## پروفایل اینترن

پس از ورود هر اینترن به برنامه، یک پروفایل شخصی برای او توسط کوردینیتور از تمپلیت مشخص، ساخته می‌شود. این پروفایل شامل اطلاعات زیر است:
- **تعهد ورود به برنامه**: تاریخ و متن تعهد اولیه ورود به برنامه
- **حساب‌های کاربری در شبکه‌های اجتماعی**: لینک پروفایل‌ در پلتفرم‌های مرتبط با برنامه (مانند Gmail، Outlook، GitHub، Stack Overflow و ...)
- **پیشرفت استپ‌ها**: تاریخ تکمیل موارد استپ‌ها، شامل آیتم‌ها، تسک‌ها و ویدئوهای کارگاه‌ها
- **نوت‌هایی که اعضای برنامه بر اساس حضور اینترن در برنامه در پروفایل او ثبت کرده‌اند**: مواردی مانند زمان ارسال گزارش فعالیت، فیدبک درباره عملکرد فنی، توضیحات مربوط به مسائل و شرایط پیش‌آمده برای اینترن و ... در پروفایل اینترن‌ها ثبت میشود.

این پروفایل به‌عنوان مرجع ارزیابی عملکرد اینترن در طول برنامه عمل می‌کند و معیاری برای سنجش آمادگی او جهت ورود به مرحله کارآموزی عملی است. شرکت‌هایی که با برنامه CS Internship برای دوره کارآموزی عملی همکاری می‌کنند، دسترسی به پروفایل اینترن‌هایی که آماده شروع دوره کارآموزی عملی هستند خواهند داشت. این شرکت‌ها بر اساس عملکرد و توضیحات موجود در پروفایل، تصمیم می‌گیرند که آیا تمایل دارند با این اینترن برای کارآموزی عملی همکاری کنند یا خیر.



## گزارش‌ هفتگی

گزارش فعالیت ابزاری کلیدی برای پیگیری پیشرفت اینترن‌ها در استپ های برنامه است. این گزارش‌ها نشان‌دهنده میزان فعالیت‌های انجام‌شده هستند و به منتورها امکان می‌دهند تا عملکرد هر اینترن را بررسی و در پروفایلشان ثبت کنند.

### ساختار گزارش هفتگی

گزارش هفتگی در برنامه یک تمپلیت واحد دارد. از طریق این لینک می‌توانید به این تمپلیت دسترسی داشته باشید. این فایل گزارش تمپلیت شامل موارد زیر است:

#### ۱. مشخصات فردی و دوره‌ای
- نام و نام خانوادگی شما  
- دوره‌ای که در آن حضور دارید  
- شماره استپ فعلی  
- شماره گزارش (مثلاً گزارش سوم)  
- نام کوردینیتور  
- تاریخ ارسال گزارش  


#### ۲. وضعیت محتوایی
برای هر پست موارد زیر ذکر شود:
- تاریخ ارسال  
- لینک پست  
- پلتفرم (Telegram، LinkedIn، X)  
- مربوط به کدام Task و Study Item بوده  


#### ۳. تعهد زمانی و فعالیت واقعی
- میزان ساعت تعهد داده‌شده برای هفته (مثلاً ۱۵ ساعت)  
- میزان ساعت فعالیت در هفته جاری  
- آیا از جلسه فنی قبل تا الان به ۱۵ ساعت فعالیت رسیده‌اید؟  
- اگر رسیده‌اید: جلسه فنی هفته بعد را با کدام همیارفنی تنظیم کرده‌اید؟  


#### ۴. ارزیابی شخصی عملکرد
- درصد رضایت از عملکرد خود در این هفته (از ۱۰۰)  


#### ۵. اطلاعات جلسات
- اطلاعات جلسه‌هایی که در هفته گذشته برگزار کرده‌اید 
- اطلاعات جلسه‌هایی که در هفته گذشته در آنها شرکت کرده‌اید
- اطلاعات جلسه‌هایی که در برای هفته آینده برای خود تنظیم کرده‌اید


#### ۶. خلاصه فعالیت هفتگی *(اختیاری)*
- یک مرور کوتاه از مهم‌ترین فعالیت‌ها، تجربه‌ها یا نکات قابل‌ذکر در هفته جاری  


### نکات تکمیلی:
- هنگام ارسال گزارش در گروه CS Internship - Coordination، بخش Reports، لازم است یوزرنیم کوردینیتور خود را نیز در متن گزارش ذکر کنید تا کوردینیتورتان متوجه شود.
- هر هفته باید گزارش‌ها در گروه ارسال ‌شود. حتی اگر هفته‌ای فعالیتی نداشتین، باز هم میبایست گزارش برای کوردینیتور خود بفرستید و در گزارش قید کنید که فعالیتی نداشتید.
- پس از رسیدن مجموع ساعت فعالیت به ۱۵ ساعت، شما می‌بایست یک جلسه فنی با یک همیارفنی هماهنگ کنید تا گزارش فعالیت‌تان توسط همیارفنی بررسی شود. این جلسات به‌صورت هفتگی توسط منتورهای فنی برگزار می‌شوند.
- اگر در هفته‌ای گزارشی برای کوردینیتورتان ارسال نکنید، در پروفایل شما نوتی ثبت می‌شود که نشان‌دهنده عدم دریافت گزارش از طرف شما است.
- با توجه به اینکه اسپرینت‌های برنامه هر دوشنبه تغییر می‌کند، امکان انتخاب این روز برای ارسال گزارش وجود ندارد. کوردینیتور شما باید پیش از شروع اسپرینت جدید، فرصت کافی برای بررسی گزارش‌ها و به‌روزرسانی پروفایل‌تان را داشته باشد. بنابراین روزی غیر از دوشنبه را برای ارسال گزارش خود انتخاب کنید.


## ارائه آنلاین

ارائه آنلاین یکی از مهم‌ترین بخش‌های هر استپ است (به‌جز استپ صفر، چون استپ صفر تسک ارائه آنلاین ندارد) که هدف آن ارزیابی مهارت‌های فنی فراگرفته‌شده و سنجش توانایی اینترن در انتقال مفاهیم آموخته‌شده به دیگران است.
### مراحل هماهنگی ارائه آنلاین
برای هماهنگ کردن ارائه آنلاین، مراحل زیر طی میشود:

۱. **اعلام زمان پیشنهادی**: اینترن باید ۷ روز قبل از ددلاین خود، روز و بازه زمانی پیشنهادی خود را برای برگزاری ارائه به کوردینیتور اعلام کند. این بازه زمانی نباید بیشتر از ۵ ساعت باشد.
زمان پیشنهادی باید در گروه CS Internship - Coordination، بخش General ارسال شود.

۲. **هماهنگی با منتورها**: پس از دریافت زمان پیشنهادی، کوردینیتور با منتورها در گروه منتورها هماهنگی لازم را برای تایید و نهایی کردن زمان ارائه انجام می‌دهد.
پس از تایید، کوردینیتور در گروه CS Internship - Coordination، بخش General به اینترن اطلاع می‌دهد که زمان نهایی برگزاری ارائه مشخص شده است.

۳. **برگزاری ارائه آنلاین**: در روز و ساعت تعیین‌شده، منتورهایی که کوردینیتور با آن‌ها هماهنگ کرده است در ارائه آنلاین شرکت خواهند کرد. اینترن باید ارائه خود را در آن زمان برگزار کند.
پس از پایان ارائه، منتورها فیدبک‌های خود را به اینترن خواهند داد.

- برای اطلاعات بیشتر می‌توانید [Guidelines for LinkedIn Live Presentation](https://github.com/cs-internship/cs-internship-spec/blob/master/courses/presentation-guidelines.md) را مطالعه کنید.

### شرایط برگزاری ارائه
برای برگزاری یک ارائه آنلاین، رعایت شرایط زیر الزامی است:

- تمام استادی آیتم‌های استپ باید مطالعه شده باشند.
- تمام تسک‌های استپ (به جز تسک ارائه آنلاین) باید انجام شده باشند.
- تمام ویدئوهای کارگاه‌های منتورشیپ مربوط به استپ شرکت کرده باشد.
- حداقل در یک جلسه فنی مربوط به استپ شرکت کرده باشد (اگر ساعت صرف شده برای دوره کمتر از ۱۵ ساعت باشد، شما همچنان باید در حداقل یک جلسه فنی شرکت کنید).
- برای اتمام هر تسک یا استادی آیتم، باید حداقل یک پست در هر سه شبکه اجتماعی Telegram، Twitter و LinkedIn منتشر شده باشد.


پس از برگزاری ارائه آنلاین، اینترن باید پست تسک مربوط به ارائه آنلاین را در شبکه‌های اجتماعی منتشر کند. با به اتمام رساندن ارائه‌ی استپ و انتشار پست ارائه، پرونده‌ی استپ کنونی اینترن بسته می‌شود و می‌تواند وارد استپ بعد دوره‌ خود بشود. 

## گروه‌ها و کانال‌های برنامه
برای آشنایی با کارکرد هر گروه و کانال، می‌توانید پیام‌های پین شده آن‌ها را مطالعه فرمایید. در ادامه گروه‌ها و کانال‌هایی که با آنها کارخواهید داشت آورده شده:

- **گروه CS Internship - Club**: گروه مخصوص اینترن‌ها که در آن پست‌های مرتبط با استپ‌هایشان را منتشر می‌کنند و از بات گروه و هم دوره‌ای های خود فیدبک دریافت می‌کنند.
- **گروه CS Internship - Type Racing**: گروهی برای برگزاری مسابقات تایپ و دورهمی‌های آنلاین، که لینک ورود به رقابت‌ها در اینجا ارسال می‌شود.
- **گروه CS Internship - Queue**: گروهی برای افرادی که درخواست ورود به دوره را دارند؛ تمامی افراد در صف دوره در اینجا حضور دارند.
- **گروه CS Internship - Interview Onboarding**: گروهی که افراد پس از رسیدن نوبت ورودشان به دوره در آن عضو شده و مراحل ورودشان انجام می‌شود.
- **گروه CS Internship - Coordination** گروه اصلی تعاملات هماهنگی در برنامه است که شامل چندین تاپیک است که هرکدام کاربرد مشخصی دارند:
  - **تاپیک Reports**: برای ارسال گزارش‌های مربوط به دوره، مانند تمدید ددلاین‌ها، گزارش‌های هفتگی و کارگاه‌ها.
  - **تاپیک Meetings**: جهت هماهنگی جلسات و ثبت ساعت‌های برگزاری.
  - **تاپیک General**: فضایی برای بحث‌های عمومی مرتبط با دوره.
  - **تاپیک Questions**: مخصوص پرسیدن سوالات و دریافت راهنمایی در مورد دوره و مسائل مرتبط.
  - **تاپیک Proposal and its Follow-up**: فضایی برای بیان پیشنهادات، نظرات و ایده‌ها برای تغییر برنامه برای اینترن‌ها.
- **کانال CS Internship - Feed**: کانال اطلاع‌رسانی دوره که تمامی اخبار و اعلان‌های مهم در آن قرار می‌گیرد.



**توجه:** هرگونه مسئله یا سوال مرتبط با دوره باید در گروه‌های مربوطه مطرح شود و **پیام‌های خصوصی** خارج از چهارچوب برنامه محسوب می‌شود. بنابراین توجه داشته باشید مکالمات مربوط به برنامه میبایست خارج از شخصی افراد صورت گیرد.

## استپ صفر

استپ صفر در برنامه CS Internship به عنوان گام ابتدایی و اساسی برای آماده‌سازی محیط کار و ایجاد ارتباطات اولیه بین اینترن‌ها و اعضای برنامه طراحی شده است. این استپ به‌عنوان یک گام مشترک برای اینترن‌های همه دوره‌های مختلف تحت عنوان **"Ice-Breaking Step"** شناخته می‌شود. هدف این مرحله، آشنایی اولیه اینترن‌ها با برنامه و تسهیل تعاملات اجتماعی میان اعضای مختلف است. در این بخش میخواهیم یکبار مراحل و کارهایی که در استپ صفر لازم هست انجام بدهید را شرح دهیم:

### فعالیت‌های مورد نیاز در استپ صفر

در این استپ، اینترن‌ها باید مراحل زیر را طی کنند:

۱. **مطالعه داکیومنت‌های انبوردینگ و هماهنگی جلسه پرسش و پاسخ**
   
   لازم است داکیومنت‌های بخش **انبوردینگ استپ ۰** را **به ترتیبی که نوشته شده** مطالعه کنید. سپس در گروه **CS Internship - Coordination** و در تاپیک **Meetings** با کوردینیتور خود هماهنگ شوید و یک جلسه پرسش و پاسخ تنظیم کنید. هر سوالی که دارید، می‌توانید در این جلسه از کوردینیتور خود بپرسید.

۲. **ایجاد حساب‌های کاربری در شبکه‌های اجتماعی**  
   اینترن‌ها باید در صورتی که حساب کاربری در شبکه‌های اجتماعی **لینکدین** و **توییتر** ندارند، آن‌ها را ایجاد کرده و در هر سه شبکه اجتماعی (Telegram، LinkedIn، Twitter) پست‌هایی مربوط به خود منتشر کنند.  
   در این پست‌ها، اینترن‌ها میتوانند توضیح دهند که از این شبکه‌های اجتماعی به‌عنوان ابزارهای ارتباطی با اعضای برنامه استفاده خواهد شد و می‌توانند اعلام کنند که قصد دارند فعالیت‌های خود را در برنامه CS Internship از طریق این پلتفرم‌ها به اشتراک بگذارند.  

۳. **برگزاری جلسه گفتگو با اعضای برنامه**  
   اینترن باید جلسه‌ای با اینترن‌های دوره خود و دستیاران فنی برنامه و کوردینیتور خود تحت عنوان "برگزاری جلسه گفتگو با اعضای برنامه" ترتیب دهد.  
   لیست اعضای برنامه در پیام‌ پین شده گروه **CS Internship - Coordination** در تاپیک **General** موجود است و به‌طور مداوم به‌روزرسانی می‌شود.  
   در این جلسه، اینترن لازم است خود را معرفی کرده و از طرف مقابل بخواهد که خودش را معرفی کند. سپس، در مورد پیشینه فنی و غیر فنی فرد موردنظر اطلاعات به دست آورد و از او بخواهد تا در زمینه‌های خاصی که می‌تواند در آینده از او راهنمایی بگیرد، اطلاعات بدهد. این فعالیت به آشنایی اینترن‌ها با اعضای برنامه و ایجاد ارتباطات مؤثر با محیط و افراد برنامه کمک خواهد کرد.

۴. **انتشار پست‌های مربوط به گفتگوها**  
   پس از هر گفتگو، اینترن باید یک پست در گروه تلگرامی دوره خود با هشتگ **#معرفی** ارسال کند.  
   در این پست، اینترن باید فردی را که با او صحبت کرده به‌طور مختصر معرفی کند. همچنین باید در قالب یک پست در **توییتر** احساسات خود را از این گفتگو به اشتراک بگذارد.
   دقت کنید فقط پست‌های جلسات گفتگو لازم است در دو پلتفرم تلگرام و توییتر گذاشته شود. نیازی به انتشار در لینکدین نمی‌باشد. ولی باقی تسک‌ها و استادی‌ایتم‌های برنامه لازم است در هر سه پلتفرم حداقل یک پست گذاشته شود.

۵. **تهیه گزارش فعالیت در استپ صفر**  
   اینترن لازم است گزارشی از فعالیت‌های انجام‌شده در استپ صفر (طبق استاندارد گزارش‌هایی که بالاتر گفتیم) تهیه کند و پست‌هایی که در استپ صفر منتشر کرده است را به صورت هفتگی در گزارش خود ثبت و در گروه ارسال کند.

۶. **تماشای ویدیو کارگاه ارتباطات انسانی**  
   اینترن‌ها باید ویدئو **کارگاه ارتباطات انسانی** شماره ۲ را مشاهده کرده و گزارش آن‌ها را در بخش **Reports** گروه **CS Internship - Coordination** ارسال کنند.

### نکات مهم در استپ صفر

- استپ صفر جزء استپ‌های فنی برنامه محسوب نمی‌شود. بنابراین، هیچ جلسه فنی‌ای برای گزارش‌های اینترن در این استپ هماهنگ نمی‌شود.
- پس از دریافت لینک استپ صفر توسط کوردینیتور در گروه CS Internship - Coordination اینترن میبایست تا ۲۴ ساعت آینده متن استپ صفر را مطالعه کند و در گروه، ددلاین استپ خود را اعلام کند. درصورتی که از این بازه زمانی بگذرد، اینترن شامل پنالتی میشود. (برای کسب اطلاعات درمورد پنالتی‌ها، داکیومنت [CSI - Process - Penalty--farsi-ir.md](https://github.com/cs-internship/cs-internship-spec/blob/master/processes/documents/CSI%20-%20Process%20-%20Penalty--farsi-ir.md) را مطالعه کنید)

برای مشاهده اطلاعات بیشتر و جزئیات دقیق‌تر در مورد استپ صفر، میتوانید در [پوشه‌ دوره‌های برنامه](https://github.com/cs-internship/cs-internship-spec/tree/master/courses)، فایل Step0.md را باز کنید و متن استپ را مطالعه کنید.

## جلسات فنی و ساختار همیاری فنی

یکی از ابزارهای کلیدی برای پیشرفت فنی اینترن‌ها، **جلسات فنی** هستند. این جلسات فرصتی برای بازبینی فعالیت‌ها، دریافت بازخورد و تعامل فنی با اعضای باتجربه‌تر برنامه فراهم می‌کنند.

### نحوه برگزاری جلسات فنی

در جلسات فنی، اینترن در یک بازه زمانی مشخص با **همیار فنی** وارد جلسه می‌شود. در این جلسه، گزارش‌های هفتگی و فعالیت‌های انجام‌شده توسط اینترن بررسی می‌شود، همیار فنی تجربیات خود را به اشتراک می‌گذارد و اینترن می‌تواند سوالات فنی یا مسیر یادگیری خود را مطرح کند.

این جلسات یک‌ساعته هستند و ظرفیت هر جلسه حداکثر چهار نفر است.


 **نکته:** همیار فنی نقش "معلم" یا "ناظر رسمی" ندارد؛ بلکه همراهی است که در گذشته در جایگاه مشابهی بوده و اکنون در استپ‌های بالاتر فعالیت می‌کند و وظیفه‌اش همراهی در این مسیر است.

### سطوح همیار فنی

همیاران فنی در سه سطح تعریف شده‌اند که بر اساس استپ فعلی خود، برای استپ‌های پایین‌تر جلسه برگزار می‌کنند:

#### همیار فنی سطح ۱

در استپ ۳، اینترن به‌عنوان همیار فنی سطح ۱ شناخته می‌شود و می‌تواند برای اینترن‌های استپ ۱ و ۲ جلسه برگزار کند. او تا زمانی که به استپ ۶ برسد و برای ارتقا به سطح ۲ اعلام آمادگی کند، در این سطح باقی می‌ماند.

#### همیار فنی سطح ۲

در استپ ۶، اینترن به‌عنوان همیار فنی سطح ۲ شناخته می‌شود و می‌تواند برای اینترن‌های استپ ۳، ۴ و ۵ جلسه برگزار کند. او تا زمانی که به استپ ۹ برسد و برای ارتقا به سطح ۳ اعلام آمادگی کند، در این سطح باقی می‌ماند.

#### همیار فنی سطح ۳

در استپ ۹، اینترن به‌عنوان همیار فنی سطح ۳ شناخته می‌شود و می‌تواند برای اینترن‌های استپ ۶، ۷ و ۸ جلسه برگزار کند. او تا زمانی که با طی کردن پیش‌نیازهای لازم به سطح دستیارمنتور برسد و بتواند منتور فنی شود، در این سطح باقی می‌ماند.

### نقش منتور فنی

پس از طی مراحل لازم، همیار فنی می‌تواند به **منتور فنی** ارتقا یابد. منتور فنی مسئول نظارت بر محتوای فنی دوره، بررسی نیاز به به‌روزرسانی استپ‌ها، و راهبری همیاران فنی است. او برای اینترن‌های استپ ۹ به بالا جلسه برگزار می‌کند و به‌عنوان ارشد تیم فنی دوره مشخصه شناخته می‌شود.

### تسک برگزاری جلسه با منتور فنی

در انتهای هر استپ، تسکی به نام "برگزاری جلسه با منتور فنی" تعریف شده است. این جلسه به‌منظور بررسی عملکرد کلی اینترن در طول استپ است. منتور فنی در این جلسه، گزارش‌ها و پست‌های اینترن را مرور می‌کند و سپس فیدبک خود را در پروفایل او ثبت می‌نماید.

### زمان‌بندی و نحوه هماهنگی

زمان جلسات فنی در گروه **CS Internship - Coordination** و در تاپیک **Meetings** به‌صورت پیام پین‌شده اطلاع‌رسانی شده است. در این پیام، لیست همیاران فنی به تفکیک سطح، روز، ساعت، و لینک جلسات درج شده است. این پیام درصورت تغییر در زمان جلسات آپدیت می‌شود.

### الزامات شرکت در جلسه فنی

در صورتی که اینترن **بیش از ۱۵ ساعت فعالیت** در برنامه داشته باشد، موظف است در **یک جلسه فنی** شرکت کند. 
### نحوه رزرو جلسات فنی

روش ست کردن جلسه در [**ویدئوی راهنمای کار با بورد Azure**](https://www.youtube.com/watch?v=pRCOpFa5XlI&list=PLSQ2VqVf5QiAy2HzIvjN271CUUeIQYQ3s&index=3&ab_channel=CSInternship) آموزش داده شده است. کافیست اینترن طبق راهنما، نام و گزارش خود را در تسک مربوطه ثبت کرده و در زمان مقرر در جلسه حضور پیدا کند.

### شرکت در جلسات سطوح بالاتر

در صورتی که سوالی در جلسه فنی مطرح شود که همیار فنی پاسخ آن را نداند، اینترن می‌تواند با هماهنگی، همراه با همیار فنی خود در جلسه یکی از همیاران فنی سطح بالاتر شرکت کند و سوال را آنجا مطرح نماید.

### مسیرهای پیشنهادی برای رفع سوالات فنی

پیشنهاد می‌شود اینترن‌ها پیش از مراجعه به دیگران، ابتدا از ابزارهای هوش مصنوعی کمک بگیرند. در صورت حل نشدن مشکل، می‌توانند سوال خود را در گروه کلاب دوره خود مطرح کنند یا در جلسه فنی، موضوع را با همیار فنی در میان بگذارند.

### نکته پایانی

در صورتی که اینترن با **ساعت فعالیتی بیشتر از ۱۵ ساعت** وارد جلسه فنی شود، ممکن است بررسی کامل گزارش‌ها در همان جلسه امکان‌پذیر نباشد. در این حالت، باقی گزارش‌ها در جلسه‌ی هفته‌ی بعد بررسی خواهد شد. بنابراین توصیه می‌شود بلافاصله پس از رسیدن به ۱۵ ساعت فعالیت، جلسه فنی را رزرو نمایید.


## ثبت بازخورد جلسه فنی

یکی از مهم‌ترین ابزارهای رشد در برنامه، دریافت و ارائه بازخورد است. جلسات فنی تنها زمانی کامل محسوب می‌شوند که پس از حضور در جلسه، **بازخورد خود را نسبت به همیار فنی ثبت کرده باشید**. این بازخورد هم فرصتی برای انتقال تجربه شماست و هم نقشی مؤثر در بهبود عملکرد و تعاملات برنامه ایفا می‌کند.

### نحوه ثبت بازخورد

برای ثبت بازخورد باید وارد چت شخصی با [**CS Club Bot**](https://t.me/CSIClubBot) بشوید.

#### ثبت‌نام در بات

اگر اولین بار است که از بات استفاده می‌کنید، لازم است در بات ثبت‌نام کنید:

- وارد چت شخصی با **CS Club Bot** شوید و دکمه start بات را بزنید. (یا اگر دکمه start نیست، دستور /start را وارد کنید.)
- بات به شما پیام می‌دهد که نام و نام خانوادگی خود را به زبان فارسی وارد کنید.
- بات به شما پیام می‌دهد که دوره‌ای که در آن حضور دارید را انتخاب نمایید.

این اطلاعات فقط یک‌بار ثبت می‌شوند و دیگر از شما گرفته نخواهد شد، پس توجه کنید اطلاعات را درست وارد کنید.

#### ارسال بازخورد

پس از ثبت‌نام، از منوی اصلی بات گزینه‌ی **«ارسال بازخورد جلسه فنی»** را انتخاب کنید.

1. لیستی از همیاران فنی دوره شما نمایش داده می‌شود.
2. همیاری که با او جلسه داشته‌اید را انتخاب کنید.
3. لینک اختصاصی ارسال بازخورد برای شما ساخته می‌شود.

این لینک مخصوص شما و همیار فنی انتخاب شده است و تنها **۷ روز اعتبار** دارد. پس از گذشت این مدت، بازخوردی دیگر از طریق این لینک ثبت نخواهد شد.

#### تکمیل فرم بازخورد

با کلیک روی لینک ساخته‌شده، وارد فرم بازخورد می‌شوید که شامل دو بخش است:

- **سؤالات تستی:** ۵ سؤال ۵ گزینه‌ای برای ارزیابی کمی جلسه.
- **سؤالات تشریحی (اختیاری):** ۳ سؤال تشریحی برای ارزیابی کیفی جلسه.

پر کردن بخش تشریحی اجباری نیست، اما در صورت پاسخ‌دادن، بازخورد شما می‌تواند مفیدتر برای همیارفنی باشد.

پس از ارسال فرم، خلاصه‌ای از پاسخ‌های شما به همراه نام همیار فنی، در چت شخصی‌تان با بات نمایش داده می‌شود. همین پیام نیز برای همیار فنی ارسال می‌شود تا بازخورد شما را دریافت کند.

### حریم خصوصی بازخوردها

بازخوردها **خصوصی** هستند و فقط برای شما و همیار فنی قابل مشاهده‌اند. این اطلاعات به صورت عمومی منتشر نمی‌شوند.

با این حال، در صورت بروز مسئله خاص یا نیاز به بررسی رسمی، **فقط افراد در سطح منتوری** امکان دسترسی مدیریتی به آن‌ها را خواهند داشت. 

توجه داشته باشید که برنامه بر مبنای اعتماد پیش می‌رود و هدف از بازخورد، اصلاح و رشد است، نه قضاوت یا برخورد رسمی.

بعد از ارسال بازخورد خود به همیارفنی، او این بازخورد را دریافت می‌کند و با خود اوست که با این بازخورد چه‌کار می‌خواهد بکند و چه تغییری در روال برگزاری جلسات فنی خویش اعمال نماید.

### تست فرآیند بازخورد

اگر می‌خواهید پیش از ارسال بازخورد واقعی، روند را امتحان کنید، در لیست همیاران گزینه‌ای به نام **«اکانت تست»** وجود دارد. با انتخاب آن می‌توانید فرآیند را به‌صورت آزمایشی طی کنید و با فرم و پروسه بازخورد دادن آشنا شوید.

### در صورت بروز مشکل

در صورتی که هنگام کار با **CS Club Bot** با مشکلی مواجه شدید، می‌توانید دستور `/start` را در چت بات وارد کنید تا فرآیند از ابتدا ریستارت شود.

در صورت بروز مشکل در استفاده از بات، می‌توانید سوال خود را در گروه **CS Internship - Coordination** و در تاپیک **Questions** مطرح کنید تا راهنمایی لازم را دریافت کنید.

## شروع فاز کارآموزی عملی

پس از تکمیل تمامی استپ‌های مطالعاتی، اینترن وارد مرحله کارآموزی عملی می‌شود. شرایط ورود به این مرحله عبارت‌اند از:

۱. تکمیل تمامی استپ‌های مطالعاتی.

۲. اضافه شدن به کانال CS Job Network توسط یکی از منتورها.

در کانال CS Job Network، پروفایل اینترن‌ها برای شرکت‌های مختلف نمایش داده می‌شود تا فرصت‌های شغلی مناسب پیشنهاد شوند.

### شروع زودتر فاز کارآموزی عملی
اگر در حین استپ‌ها صلاح دیدید که زودتر کارآموزی عملی را شروع کنید، پروسه اضافه شدن به گروه **CS Job Network** و شروع دوره کارآموزی در حین گذراندن دوره مطالعاتی نیاز به تاییدیه از ۳ منتور و ۲ دستیارمنتور دارد. شما می‌توانید کار تاییدیه گرفتن را شروع کنید و وقتی از ۵ نفر تاییدیه گرفتید، به کوردینیتور خود اطلاع دهید تا بقیه مراحل پیش را ببرد.

**توجه:** اگر بخواهید دوره کارآموزی را همزمان با دوره مطالعاتی بگذرانید، لازم است همچنان زمان متعهد شده برای دوره مطالعاتی را رعایت کنید و هیچ‌گونه اختلالی در تعهدات مطالعه‌ای ایجاد نشود، به عبارتی دیگر شروع دوره کارآموزی نباید در زمانی که برای دوره تعهد داده شده اختلالی ایجاد کند.


## **سطوح و نقش‌های برنامه CS Internship**  

برنامه CS Internship دارای سطوح مختلفی است که هر سطح مسئولیت‌ها و نقش‌های مشخصی دارد. با پیشرفت در برنامه، افراد می‌توانند به سطوح بالاتر ارتقا یابند و در بخش‌های مختلف فعالیت کنند.  

### **سطح اینترن**  
اینترن به فردی گفته می‌شود که در حال گذراندن دوره مطالعاتی خود است. این افراد مراحل آموزشی را طی کرده و مهارت‌های فنی و نرم را در طول استپ‌های برنامه فرا می‌گیرند.  

- **نقش همیارفنی:** اینترن‌ها از استپ ۳ به بعد این نقش را خواهند گرفت. داشتن این نقش به معنی این هست که از این به بعد جلسات فنی برای اینترن‌های استپ پایین‌تر برگزار خواهند کرد.

### **سطح کارآموزمنتور**  
در استپ ۵، اینترن‌ها تسکی دارند که در آن درخواست اضافه شدن به بخش منتورشیپ برنامه را دارند. با ورود به بخش منتورشیپ، آن‌ها وارد سطح کارآموزمنتوری می‌شوند. این سطح علاوه بر ادامه مسیر مطالعاتی، در انجام وظایف اجرایی برنامه نیز نقش دارد، از جمله شرکت در جلسات اسپرینت عملیاتی، انجام تسک‌های عملیاتی و تسک‌های روتین برنامه و مشارکت به‌روزرسانی مستندات و غیره.

- **نقش کوردینیتور:** کارآموزمنتورهایی که مسئولیت پیگیری اینترن‌ها را بر عهده می‌گیرند، نقش کوردینیتور دارند. این افراد بر نحوه حضور اینترن‌های خودشان نظارت می‌کنند.  

### **سطح دستیارمنتور**  
دستیارمنتور فردی است که دوره مطالعاتی را به پایان رسانده و پس از گذراندن پیش‌نیازهای مشخص، به این سطح رسیده است. در این سطح، علاوه بر وظایف قبلی، افراد امکان حضور در جلسات اسپرینت ساختاری، اختصاص تسک‌های عملیاتی به اعضای برنامه و مدیریت بخش‌هایی از فرآیندهای برنامه را دارند.  

- **نقش منتور فنی:** دستیارمنتورهایی که بر کیفیت عملکرد فنی اینترن‌های دوره مشخص نظارت و جلسات فنی برگزار می‌کنند، نقش منتور فنی را بر عهده دارند. این افراد در بالاترین سطح فنی دوره مشخص هستند و مسئولیت فنی دوره مشخص خودشان را برعهده دارند.

### **سطح کاندیدمنتوری**  
پس از تکمیل پیش‌نیازهای لازم، دستیارمنتورها می‌توانند به سطح کاندیدمنتوری وارد شوند. این افراد در جلسات ساختاری برنامه حضور داشته و امکان ایجاد کمیته و RFC برای ایجاد تغییرات اساسی در برنامه را دارند. همچنین می‌توانند در جلسات کارگاه‌های منتورشیپ به عنوان شنونده و برگزارکننده دوم حضور داشته باشند.

### **سطح منتوری**  
منتور بالاترین سطح در برنامه است و نقش هدایت، منتورشیپ و نظارت بر فرآیندهای کلی برنامه را دارد. این افراد جلسات کارگاه‌های منتورشیپ را برگزار کرده و در تصمیم‌گیری‌های کلیدی برنامه مشارکت دارند.  

افراد برنامه میتوانند چندین نقش و سطح را داشته باشند و کارهای مشخص آن سطح را انجام دهند.



![CS - Process Planning (1)](https://github.com/user-attachments/assets/3d74aa1c-b007-4339-8fd1-6a138e5512b2)


## **آموزش‌دهنده‌ها**

پس از مطالعه این داکیومنت، اینترن باید جلسه‌ای با کوردینیتور خود هماهنگ کند. در این جلسه، اینترن می‌تواند هرگونه سوال یا ابهامی که در حین مطالعه داکیومنت برای او پیش آمده است را مطرح کند.


## **واژه‌نامه**

**استپ (Step):** واحد آموزشی مستقل در برنامه که شامل دو بخش اصلی است: استادی آیتم‌ها و تسک‌ها.

**استپ صفر (0 Step):** اولین مرحله از برنامه که با هدف آشنایی اولیه با محیط برنامه، اعضا و فرآیندها برگزار می‌شود. این استپ شامل فعالیت‌های ارتباطی و غیرفنی است.

**استادی آیتم (Study Item):** منابع آموزشی نظری شامل کتاب‌ها، مقالات، ویدیوها یا داکیومنت‌ها که برای یادگیری مفاهیم در هر استپ استفاده می‌شوند.

**تسک (Task):** تمرین‌ها یا فعالیت‌های عملی که برای تثبیت یادگیری انجام می‌شوند. ممکن است شامل پروژه، ارائه، پست شبکه‌های اجتماعی، یا شرکت در جلسه خاصی باشند.

**منتور (Mentor):** فردی در سطح بالای برنامه که بر محتوای فنی یا ساختاری نظارت دارد و مسئول برگزاری جلسات، بازخورددهی، و هدایت سایر اعضا است.

**همیار فنی (Technical Assistant):** اینترنی که از استپ ۳ به بالا می‌تواند به اینترن‌های پایین‌تر در قالب جلسات فنی کمک کند. این نقش در سه سطح تعریف شده است.

**منتور فنی (Technical Mentor):** فردی در سطح دستیارمنتور یا بالاتر که جلسات فنی برای اینترن‌های استپ‌های بالا برگزار کرده و بر کیفیت محتوای فنی دوره نظارت می‌کند.

**دستیارمنتور (Assistant Mentor):** فردی که دوره مطالعاتی را به پایان رسانده و وارد سطح اجرایی برنامه شده است. 

**کوردینیتور (Coordinator):** فردی در نقش اجرایی که مسئول پیگیری، هماهنگی و ثبت وضعیت پیشرفت اینترن‌هاست.

**اینترن (Intern):** فردی که در حال گذراندن استپ‌های مطالعاتی برنامه است و مهارت‌های فنی و نرم را به‌مرور توسعه می‌دهد.

**کارآموزمنتور (Mentoring Intern):** اینترنی در استپ‌های میانی که وارد مسیر منتورشیپ شده و مسئولیت‌هایی در بخش‌های اجرایی برنامه دارد.

**کاندیدمنتور (Mentor Candidate):** فردی که به مراحل نهایی منتور شدن نزدیک شده و در جلسات ساختاری شرکت می‌کند.

**منتورشیپ (Mentorship):** مسیر توسعه مهارت‌های مربی‌گری در برنامه.

**کارگاه منتورشیپ (Mentorship Workshop):** جلساتی برای یادگیری مهارت‌های نرم شامل کارگاه‌های ارتباطی و مربی‌گری.

**جلسه فنی (Technical Session):** جلسه‌ای با همیار یا منتور فنی برای بررسی گزارش‌ها و دریافت بازخورد.

**ارائه آنلاین (Live Presentation):** فعالیتی برای ارائه‌ی مفاهیم یادگرفته‌شده توسط اینترن، جهت سنجش توانایی انتقال مفاهیم و آمادگی فنی.

**پروفایل اینترن (Intern Profile):** پرونده دیجیتال حاوی اطلاعات مربوط به تعهدات، پست‌ها، فعالیت‌ها، گزارش‌ها و نوت‌هایی که در طول برنامه برای اینترن ثبت شده‌اند.

**نوت (Note):** یادداشت‌هایی که توسط اعضای برنامه برای پیگیری یا مستندسازی عملکرد اینترن در پروفایل او ثبت می‌شوند.

**گزارش هفتگی (Weekly Report):** گزارشی منظم برای ثبت فعالیت‌های هفتگی اینترن شامل پست‌ها، جلسات، تعهدات زمانی و ارزیابی شخصی.

**تعهد (Commitment):** اعلام ددلاین برای پایان استپ یا هدف‌گذاری زمانی برای فعالیت‌های هفتگی.

**ددلاین (Deadline):** مهلت مشخص‌شده برای انجام تسک‌های استپ، ثبت گزارش یا پایان فرآیند آموزشی.

**پنالتی (Penalty):** پیامدهایی که در صورت عدم رعایت تعهدات یا نقض قوانین برنامه اعمال می‌شود.

**فاز مطالعاتی (Study Phase):** فاز اول برنامه که بر یادگیری نظری و انجام تسک‌های آموزشی تمرکز دارد.

**فاز کارآموزی عملی (Practical Internship Phase):** فاز دوم برنامه که در آن اینترن‌ها در پروژه‌های واقعی در شرکت‌ها فعالیت می‌کنند.

**جلسه منتورشیپ (Mentorship Session):** جلسه‌ای برای گفت‌وگو پیرامون ویدیوهای مهارت نرم، برگزارشده با منتورها و دیگر اینترن‌های هم‌استپ.
