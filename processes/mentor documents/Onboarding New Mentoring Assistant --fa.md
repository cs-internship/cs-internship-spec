# آنبورد دستیارمنتور جدید در برنامه CS Internship

## مقدمه

در این مستند درباره ی دلایل و لزوم سطح بندی منتور ها، پیش نیاز های لازم برای رسیدن به سطح دستیارمنتوری و وظایف فرد در سطح دستیارمنتوری صحبت شده است.

هر سطح از سطوح منتوری مهارت‌هایی را می‌طلبد که فرد با بهره‌گیری این مهارت‌ها، میتواند وظایف مربوط به آن سطح را به درستی انجام دهد. برای رصد این مهارت ها، آنها را در قالب پیش نیازها تعریف کرده ایم. کارآموزمنتورها می‌توانند با مطالعه‌ی این مستند با پیش‌نیاز های سطح دستیارمنتوری آشنا شوند و برای رسیدن به پیش‌نیاز های سطح دستیارمنتوری برنامه‌ریزی کنند. همچنین در ادامه‌ی مستند درباره‌ی وظایف دستیارمنتورها توضیح داده شده است.

## مخاطب

مخاطب این مستند تمامی کارآموزمنتورها هستند تا بتوانند با علم به پیش‌نیاز‌های لازم برای دستیار‌منتور شدن برنامه‌ریزی‌های لازم برای کسب این پیش‌نیاز‌ها را انجام داده و با ورود به این سطح و ایفای نقش‌ها و وظایف مربوط به این سطح از منتوری مهارت‌های نرم بیشتری را در این دوره فرا بگیرند.

سایر سطوح منتوری نیز برای کسب آمادگی در جهت آنبورد دستیارمنتور جدید لازم هست بر محتوای این داکیومنت مسلط باشند.

## معرفی موضوع

در جهت رسیدن به هدف مقیاس پذیری برنامه CS Internship-یکی از فرآیند‌های برنامه که مربوط به بخش تعیین سطح منتورها بود- با چالش‌هایی مواجه شدیم.

یکی از آن چالش‌ها این بود که تعداد کارآموزها به صورت روزانه افزایش می‌یافت و به طور مستقیم این مورد روی افزایش تعداد افرادی که به سطح کارآموز‌منتوری می‌رسیدند تاثیر می‌گذاشت و همین موضوع به طور توزیع یافته‌ای روی افزایش افراد در تمامی سطوح منتوری دیگر (دستیار‌منتوری – کاندیدمنتوری - منتوری) تاثیر مستقیم می‌گذاشت.

برای اطمینان از شفافیت در مسیر رسیدن به سطوح بالاتر منتوری، برنامه نیازمند یک ساختار جهت تعیین سطح افراد در سطوح منتوری مختلف بود.

در این مستند تلاش می‌شود تا پیش‌نیازهای یک کارآموز‌منتور برای رسیدن به سطح دستیار‌منتوری به طور شفاف ذکر شود. در ادامه نیز به وظایف دستیارمنتورها در برنامه CS Internship به تفصیل پرداخته می‌شود.

## شرح جزئیات

مهمترین پیش‌نیازهایی که لازم است هر کارآموز‌منتور آن را طی و مهارت‌‌های مورد نیاز را کسب کرده باشد تا بتواند وارد مرحله‌ی دستیارمنتوری شود به شرح زیر است:

- گذراندن دوره‌ی ارتباطات و کوچینگ تا ابتدای ویدیوی مربوط به تعریف مربی‌گری (فیلم ۱۲ کوچینگ)
- اتمام فاز مطالعاتی دوره‌ی خود در برنامه CS Internship

در رابطه با این پیش‌نیاز (اتمام فاز مطالعاتی خود در برنامه CS Internship)، در صورتی که حداقل سه دستیار‌منتور و دو منتور صلاحیت کارآموز‌منتور را برای دستیار‌منتور شدن تایید کنند، نیازی به شرط اتمام دوره‌ی مطالعاتی وجود نخواهد داشت و این فرد می‌تواند جلسات فنی را فقط برای کارآموزهایی که از استپ خودش پایین‌تر هستند برگزار کند.

علاوه بر موارد بالا لازم است کارآموز‌منتور در دوره به شکل زیر حضور و فعالیت داشته باشد:

- حضور آنلاین در حداقل ۲۰ جلسه اسپرینت عملیاتی
- مدیریت حداقل ۵ جلسه اسپرینت عملیاتی
- برگزاری حداقل ۵ مسابقه تایپ
- به عهده گرفتن حداقل ۵ تسک مربوط به مدیریت گروه صف
- تعامل مستقیم با حداقل ۵ کارآموز
- شرکت در حداقل ۱۰ جلسه مصاحبه به عنوان کارآموزمنتور
- تسلط کامل به فرایندها و داکیومنت‌های سطح کارآموزمنتوری

هر کارآموزمنتور می‌تواند با داشتن پیش‌نیاز‌های بالا وارد سطح دستیارمنتوری شود.

### وظایف دستیارمنتور

فردی که قرار است برای سطح دستیارمنتوری آنبورد شود، علاوه بر دانستن پیش‌نیاز‌های رسیدن به سطح دستیارمنتوری، لازم است با وظایف یک دستیارمنتور نیز اگاه باشد. وظایف یک دستیار‌منتور همان وظایف یک کارموزمنتور، به اضافه وظایفی است که در زیر می‌آید:

- شرکت داوطلبانه در جلسات ساختاری
- به پایان رساندن تماشای تمام ویدیوهای دوره‌ی مبانی مربی‌گری
- [برگزاری جلسات فنی هفتگی](https://mehransystems.sharepoint.com/:w:/r/sites/CSInternship/_layouts/15/Doc.aspx?sourcedoc=%7B638BD9D3-FDF2-4F7B-B94C-7DA6D8855A78%7D&file=CSI%20-%20Process%20-%20Attending%20assistant%20mentor%20sessions%20-%20Farsi.docx&action=default&mobileredirect=true)

**دستیارمنتوری که تسک برگزاری جلسات فنی دارد، با عنوان منتورفنی شناخته می‌شود.**

در رابطه با جلسات فنی هفتگی باید موضوعات زیر در نظر گرفته شود:

- مسئولیت مدیریت این جلسه به تمامی به عهده منتورفنی است.
- زمان این جلسه دو ساعت در هفته است که به طور پیوسته در یک روز از هفته انجام می‌شود.
- منتورفنی لازم است زمان جلسه‌ی فنی خود را در جدول Mentors' info در OneNote در عنوان تسک مربوط به برگزاری جلسات فنی ثبت کند.
- تعیین زمان جلسه فنی بر عهده‌ی منتورفنی است و در فرآیند آنبوردینگ دستیارمنتوری خود، می‌بایست این زمان را تعیین کند.
- لازم است جلسه فنی توسط خود منتورفنی در کلندر معین شود. منتورفنی میبایست تا قبل از شروع اسپرینت جدید، برای اینترن هایی که قرار است در جلسه فنی شرکت کنند ایونت کلندر رو ارسال کرده باشد.
- کوردینیتورها تنها تا قبل از شروع جلسه اسپرینت عملیاتی فرصت دارند تا حضور اینترن خود را در جلسه فنی ثبت کنند.
- در صورتی که منتور فنی بخواهد زمان جلسه‌ی فنی خود را عوض کنید، لازم است یک سری کارها را انجام دهد. ابتدا میبایست در Azure Boards، عنوان تسک جلسه‌فنی خود را در تمپلیت و اسپرینت‌های آینده آپدیت کند. سپس اطلاعات زمان جلسه‌فنی خود در Mentors' info در OneNote را آپدیت کند. سپس در گروه Mentors اطلاع دهد که زمان جلسه فنی‌اش تغییر کرده و اطلاعات زمان جلسه در Azure Boards و OneNote آپدیت شده است. منتور‌فنی لازم است تمامی کوردینیتورها را تگ کند تا همه کوردینیتورها از این تغییر مطلع شوند و بتوانند اطلاعات درست را به اینترنهای خود منتقل کنند. درصورتی که هریک از موارد گفته شده به درستی انجام نشود، خسارات متعددی در پیش‌برد پروسه‌های مختلف به وجود می‌آید. پس لازم است مراحل با دقت و کامل انجام شوند.
- محتوای جلسات فنی با توجه به صلاحدید منتورفنی معین می‌شود. بدین‌صورت احتمال این که جلسات دو منتورفنی محتوای متفاوتی داشته باشد، وجود دارد. همین‌طور ممکن است شیوه برگزاری جلسه توسط منتورفنی‌ها متفاوت باشد.
- با اینکه شیوه ی برگزاری و محتوای جلسه فنی به صلاحدید منتور فنی است، ولی لازم است حتما گزارش اینترن های حاضر در جلسه بررسی شود و به سوالات فنی آنها پاسخ داده شود.
- درصورتی که منتورفنی در بررسی گزارش اینترن‌های حاضر در جلسه فنی، موردی را ببیند که به نظرش نیازمند گفتگوی اینترن با یک منتور باشد، میبایست به کوردینیتور اینترن اطلاع دهد تا یک جلسه بین اینترن و منتور هماهنگ شود. انجام کارهای هماهنگی این جلسه بر عهده ی کوردینیتور می‌باشد.

## آموزش‌دهنده‌ها

این مستند توسط تمامی دستیار‌منتور‌ها، کاندید منتورها و منتور ها می‌تواند آموزش داده شود.

## نحوه آموزش

آموزش‌دهنده ابتدا باید اطمینان حاصل کند که فرد موردنظر برای آموزش، این مستند را مطالعه کرده است. در غیر این صورت از او بخواهید که مستند را کامل مطالعه کند و سؤالات خود را جمع‌آوری نماید. آموزش‌دهنده علاوه بر پاسخ گویی به سؤالات فرد موردنظر باید اطمینان حاصل کند که او تمام موارد گفته ‌شده در این مستند را متوجه شده است.

## واژه‌نامه

**جلسه ساختاری:** در برنامه CS Internship جلسات هفتگی‌ای برگزار می‌شود که منتور‌ها و کاندیدمنتورها موظف هستند در آن شرکت کنند و در این جلسات درمورد ساختار برنامه گفت‌وگو میشود. به این جلسات، جلسات ساختاری گفته میشود. کارآموزمنتورها و دستیارمنتور‌ها نیز به صورت داوطلبانه و بعد از تایید منتورها می‌توانند در این جلسات شرکت کنند. در جلسات ساختاری در مورد ساختار‌های برنامه صحبت و تصمیم‌گیری می‌شود و در نهایت بعد از مشورت و بررسی جوانب مختلف موضوع، ساختار جدیدی پیاده‌سازی یا تغییر می‌یابد.

**جلسه فنی:** به جلساتی که هر هفته توسط منتورفنی برای بررسی گزارشات و وضعیت فنی اینترن ها برگزار می‌شود، جلسه فنی گفته می‌شود. هر دستیارمنتور در هفته یک زمان مشخص و ثابت دو ساعته را برای برگزاری این جلسات اختصاص می‌دهد.

**تمپلیت بک‌لاگ:** در برد عملیاتی برنامه CS Internship برای هر فرآیند مجموعه‌ایی از بک‌لاگ ها و تسک‌هایی که در زیر مجموعه بک‌لاگ‌ها هستند تعریف شده است تا هر اسپرینت با کپی از آن بک‌لاگ‌های ثابت، ساختاری منظم به تمامی تسک‌ها و بک‌لاگ‌ها در برد داده شود.

**کلندر:** در برنامه CS Internship تقویمی وجود دارد که تمامی جلسات بین اعضای این برنامه در این تقویم معین می‌شود.
