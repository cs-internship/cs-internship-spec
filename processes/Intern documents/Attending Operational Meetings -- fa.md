# شرکت در جلسات عملیاتی
## مقدمه


## مخاطب
این مستند برای اعضایی از برنامه مناسب است که می‌خواهند در جلسات عملیاتی شرکت کنند.


## معرفی موضوع 
در این مستند به تشریح نحوه حضور در جلسات عملیاتی می‌پردازیم.


## شرح جزئیات
سازمان‌ها و شرکت‌ها برای پیش‌برد موثر پروژه‌ها، نیازمند برنامه‌ریزی دقیق، هماهنگی منسجم بین اعضای تیم و پیگیری مستمر مراحل اجرا هستند. این نیاز به‌ ویژه در پروژه‌های بزرگ اهمیت بیشتری پیدا می‌کند؛ جایی که نبود یک سیستم مدیریت منسجم برای کارها می‌تواند منجر به دوباره‌کاری، تأخیر یا سردرگمی شود. برای پاسخ به این چالش‌ها، ابزارهای متعددی در حوزه مدیریت پروژه وجود دارد. یکی از قدرتمندترین و جامع‌ترین این ابزارها، Azure DevOps است. Azure DevOps یک پلتفرم تحت وب است که امکانات متنوعی برای مدیریت چرخه عمر پروژه‌های نرم‌افزاری فراهم می‌کند.  
اما آنچه موفقیت پروژه‌ها را در مراحل برنامه‌ریزی، هماهنگی تیم و پیگیری اجرا تضمین می‌کند، صرفاً داشتن یک ابزار قدرتمند نیست؛ بلکه نحوه استفاده درست و مؤثر از آن ابزار است. در بسیاری از تیم‌ها، اعضا از این ابزارها برای قدرت گرفتن در راستای بهتر فکر کردن، انتخاب و تصمیم‌گیری به کار نمی‌برند؛ بلکه صرفاً تلاش می‌کنند خروجی کار خود را در آن ثبت کنند.
یکی از عوامل کلیدی موفقیت پروژه‌ها این است که همه اعضای تیم، امکانات ابزارهای مدیریت پروژه (مانند Azure DevOps) را به‌درستی بشناسند و مهارت استفاده از قابلیت‌های آن را در جهت تفکر بهتر، انتخاب دقیق‌تر و تصمیم‌گیری مؤثرتر کسب کنند.  

در برنامه CS Internship، همانند خیلی از سازمان‌ها و شرکت‌های نرم‌افزاری بزرگ،‌ برنامه‌ریزی کارها و پیگیری مراحل اجرای آن در پلتفرم Azure DevOps صورت می‌گیرد و تعاملات بین اعضا براساس آن پیش می‌رود. همچنین برای هماهنگی بیشتر بین اعضای تیم، جلسات هفتگی به صورت آنلاین در بستر تیمز (Teams) به مدت زمان ۱ ساعت برگزار می‌شود که **«جلسه عملیاتی» (Operational Meeting)** نام دارد. اعضای برنامه با شرکت در جلسات عملیاتی، فرصت تجربه و کسب توانایی استفاده از این ابزار را برای تقویت مهارت «خودمدیریتی» پیدا می‌کنند—مهارتی که در مستند ... نیز به آن اشاره شده است.  

در برنامه با توجه به نیازمندی‌های موجود از برخی قابلیت‌ها و امکانات Azure DevOps به منظور برنامه‌ریزی و دنبال کردن کارها و هماهنگی بین اعضای تیم استفاده می‌شود که در اینجا مواردی که یک شرکت‌کننده جلسه عملیاتی لازم است بداند، تعریف و تشریح می‌شود.  

**بورد (Azure Board):** Azure Board صفحه‌ای تحت وب است که در آن امکان برنامه ریزی، دنبال کردن کارها وجود دارد. همچنین اعضای تیم می‌توانند در این بورد کارهای خود را مدیریت کنند،‌ با اعضای دیگر تیم همکاری، هم‌فکری و تعامل داشته باشند و از نحوه پیشرفت کار تمام تیم آگاه شوند. جلسات عملیاتی با محوریت این بورد که **«بورد عملیاتی»** نام دارد، پیش می‌رود.

**بک‌لاگ (Product Backlog) و تسک (Task):‌** در اینجا تعریفی از بک‌لاگ (Product Backlog) و تسک (Task) گفته خواهد شد که در برنامه استفاده می‌شود. بک‌لاگ یک گروه کاری است که با انجام آن‌ها یک تغییر مشخص انجام می‌شود و یا یک هدف مشخص محقق می‌شود. هر بکلاگ شامل یک یا چند تسک (Task) است که نشان می‌دهد اگر تمام این تسک‌ها انجام شود، کار آن بکلاگ تمام و هدف آن محقق شده است.

**اسپرینت Sprint:** بازه‌ی زمانی بین دو جلسه عملیاتی، اسپرینت (Sprint) نام دارد. در واقع برنامه‌ریزی برای انجام کارهای برنامه، ‌در بازه‌های یک هفته (یک اسپرینت) صورت می‌گیرد. 

برای اطلاع بیشتر از این پلتفرم Azure DevOps و نحوه استفاده از آن به مستند ... مراجعه کنید.

### حضور در جلسات عملیاتی
در این جلسات، تمامی اعضای تیم منتوری (در هر سطحی) و اینترن‌هایی که نقش همیار فنی دارند حضور دارند. سایر اینترن‌ها که عضو رسمی جلسه نیستند نیز می‌توانند به‌عنوان شنونده در این جلسات شرکت کنند.  
همان‌طور که پیش‌تر اشاره شد، جلسات عملیاتی به‌صورت هفتگی و به مدت ۱ ساعت برگزار می‌شوند. تجربه نشان داده است که این جلسات با حداکثر ۱۲ نفر می‌تواند به صورت موثر در بازه زمانی ۱ ساعت برگزار شود. بنابراین اگر تعداد اعضای شرکت‌کننده در جلسه عملیاتی زیاد باشد، جلسات عملیاتی موازی با عنوان تیم عملیاتی A، تیم عملیاتی B و ... برگزار خواهد شد. برای هر تیم عملیاتی، یک جلسه در یک روز و زمان مشخص برگزار می‌شود. هر فرد تنها در یکی از این جلسات عملیاتی بصورت منظم شرکت خواهد کرد.  

به‌عنوان مثال:  
تیم عملیاتی A در یک روز و زمان مشخص با یک سری اعضای مشخص تشکیل می‌شود.  
تیم عملیاتی B نیز در یک روز زمان از هفته و با یک سری دیگر از اعضا برگزار می‌شود.  

این تقسیم‌بندی بدان معنی است که اعضای برنامه از زمانی که می‌خواهند شروع به شرکت در جلسات عملیاتی کنند، باید مشخص کنند که به صورت منظم در جلسه عملیاتی کدام تیم شرکت خواهند کرد.

اینترن در نقش همیار فنی برای اعلام درخواست شرکت در جلسه عملیاتی مطابق مستند .... درخواست خود را ارسال می‌کند.
لیست تیم‌های عملیاتی و روز و زمان آنها در پیام پین شده‌ای در گروه Coordination در تاپیک Meeting وجود دارد. اینترن از روی این پیام تیم عملیاتی خود را انتخاب و اعلام می‌کند و از آن زمان بصورت منظم در جلسه عملیاتی آن تیم شرکت می‌کند.  
اینترن در صورتی که هنوز نقش همیار فنی را ندارد اما مایل به شرکت در این جلسات هست، می‌تواند این موضوع را به کوردینیتور خود اعلام کند و بصورت فقط شنونده در این جلسات حضور پیدا کند.

### مشارکت در جلسه
هر جلسه‌ی عملیاتی یک مدیر جلسه دارد که مسئول پیش بردن جلسه و مدیریت زمان و انجام کارهای آن است. نقش مدیر جلسه به صورت ثابت به یک فرد اختصاص ندارد بلکه هر جلسه یکی از اعضای تیم منتوری نقش مدیریت جلسه عملیاتی را به عهده می‌گیرد. مدیر جلسه عملیاتی با به اشتراک گذاشتن بورد عملیاتی روی صفحه تیمز خود، جلسه را پیش می‌برد.  

این جلسه سه قسمت اصلی دارد:  
قسمت اول جلسه: بررسی تسک‌ها و بکلاگ‌های بورد عملیاتی اسپرینت تمام شده  
قسمت دوم جلسه: بررسی بکلاگ‌ها و برنامه پیش‌رو برای آن‌ها در اسپرینت پیش‌رو  
قسمت سوم: صحبت پیرامون مسائل و موضوعاتی که اعضا با آن مواجه شدند و یا اطلاع رسانی و غیره در قالب موضوع باز  


در قسمت اول جلسه هدف از بررسی بورد عملیاتی اسپرینت تمام شده، اینست که روی تمام تسکها و بکلاگ‌های تمام اعضا بصورت مجزا صحبت شود تا همه درجریان جزئیات و میزان پیشرفت‌ کار قرار بگیرند. پس در این مرحله هر یک از اعضا به صورت مجزا در مورد موضوع تسک‌ها (Task)، وضعیت و چالش‌های روبرو شده با آن‌ها صحبت می‌کنند. همچنین در مورد بکلاگهایی که مسئولیت آن را بر عهده دارند صحبت کرده و موضوع آن، وضعیت کنونی بکلاگ، میزان پیشرفت و زمان برنامه‌ریزی شده برای اتمام آن را با بقیه به اشتراک می‌گذارد.
در قسمت دوم جلسه تک تک اعضایی که بکلاگی را بر عهده دارند صحبت کرده و در مورد بکلاگهای اسپرینت پیش‌رو صحبت کرده و موضوع و تسکهایی از آن که در اسپرینت وجود دارد، صحبت می‌کنند و زمان برنامه‌ریزی شده برای پایان آن را اعلام می‌کنند.
در قسمت سوم جلسه به صحبت و گفت‌وگو پیرامون سوالات، مسائل و چالش‌‌های کلی که اعضا با آن رو برو هستند، اختصاص داده می‌شود. همچنین فرایندهای جدید برنامه نیز در این قسمت مطرح می‌شود. تمام این موضوعات تحت عنوان «موضوعات باز» شناخته می‌شود. 
موضوعات باز، قبل از جلسه در بک‌لاگ مربوط به شرکت در جلسه عملیاتی آن تیم ثبت می‌شود تا مدیر جلسه بتواند براساس میزان زمانی که این موضوعات لازم دارند، جلسه را مدیریت کند.

### عدم حضور در یک جلسه عملیاتی
همیشه امکان دارد برای هر کس شرایطی پیش‌ آید که نتواند در یک جلسه حاضر شود. اما آنچه مهم است نحوه مواجه و رویکرد افراد در مدیریت این موقعیت است.  
در برنامه CS Internship هم در تمام جلساتی که شرکت می‌کنند این مهارت تمرین می‌شود. یکی از این موقعیت‌ها حضور در جلسات عملیاتی است. هر کدام از شرکت‌کنندگان جلسه، درصورتی که متوجه شوند که نمی‌توانند در یک جلسه شرکت کنند، همان زمان که متوجه شدند به مدیر آن جلسه عملیاتی اطلاع داده و توضیحات کامل مربوط به تسک‌های خود را در اختیار او قرار می‌دهند. ایشان این موضوع را در گروه تلگرامی Coordination در تاپیک meeting به اطلاع مدیر جلسه می‌رساند. همچنین با توجه به اینکه نتوانسته در آن جلسه حاضر شده باشد، برای اینکه از صحبت‌های جلسه و از موضوعات مطرح شده در آن جلسه با خبر شود، ویدیو ضبط شده را می‌بیند.

### درخواست برای تغییر تیم عملیاتی
در صورتی که یکی از شرکت‌کنندگان جلسات عملیاتی بخواهد تیم عملیاتی خود را تغییر دهد، این موضوع را به مدیر جلسه عملیاتی تیم فعلی در اسپرینت جاری اطلاع می‌دهد تا تغییرات لازم را اعمال کند. ایشان پس از انجام تغییرات و هماهنگی لازم می‌تواند در تیم عملیاتی جدید فعالیت خود را ادامه دهد.


## آموزش‌دهنده‌ها


## نحوه آموزش


## واژه‌نامه
