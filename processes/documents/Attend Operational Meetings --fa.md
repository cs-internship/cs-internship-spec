# راهنمای شرکت در جلسات تصمیم‌گیری عملیاتی

  
## مقدمه

در برنامه CS Internship، کوردینیتورها وظایف متنوعی دارند. یکی از این وظایف، شرکت در جلسات هفتگی تحت عنوان «تصمیم‌گیری عملیاتی» است. این جلسات با حضور کوردینیتورها، دستیارمنتورها، کاندیدمنتورها و منتورها برگزار می‌شوند و هدف آن‌ها بررسی عملکرد افراد در طول «Sprint» گذشته است.

در هر جلسه، هر کوردینیتور موظف است گزارش شفاهی کوتاهی ارائه دهد که شامل موارد زیر باشد:
 - عملکرد اینترن های تحت نظر او
 - وضعیت انجام وظایف خود در «Sprint» گذشته
  
علاوه بر این، کوردینیتورها می‌توانند پرسش‌ها و ابهامات خود را در مورد سیاست‌ها و فرایندهای برنامه مطرح کرده و پاسخ آن‌ها را از سایر منتورها دریافت کنند.جهت آشنایی با نحوه مطرح‌کردن سوالات در جلسات تصمیم‌گیری، می توانید داکیومنت «فرآیند مطرح‌کردن سوالات یا موضوعات در جلسات تصمیم‌گیری عملیاتی» را مطالعه کنید.

## مخاطب

 این مستند می‌تواند برای تمامی کسانی که در جلسات تصمیم‌گیری عملیاتی شرکت می‌کند یا به روند اجرای این بخش از برنامه CS Internship علاقه دارد، مفید باشد.


## معرفی موضوع

### هدف از برگزاری جلسات عملیاتی

این جلسات برای موارد زیر برگزار می‌شوند:
- بررسی وظایف انجام‌شده توسط کوردینیتورها
- بررسی عملکرد اینترن ها در «Sprint» گذشته
- برنامه‌ریزی وظایف «Sprint» بعدی
- پاسخ به پرسش‌ها و ابهامات درباره‌ی برنامه
- اطلاع رسانی ها
  
### نحوه برگزاری جلسات
  
- **محل برگزاری:** آنلاین از طریق نرم‌افزار «Microsoft Teams» در کانال «Sprint Meeting».
- **نحوه آشنایی:** در فرآیند «Onboarding to the Mentorship Path»، نحوه استفاده از این ابزارها آموزش داده می‌شود.
- **زمان‌بندی:** روز و ساعت جلسات در ابتدای دوره اطلاع‌رسانی می‌شود، همچنین این زمان بندی کلندر خواهد شد.
- **مدیریت جلسات:** هر جلسه توسط یکی از منتورها (کوردینیتور یا دستیارمنتور یا منتور) به‌عنوان مدیر جلسه اداره می‌شود. مدیر جلسه‌ی بعدی نیز در پایان جلسه فعلی مشخص خواهد شد. برای مدیریت جلسات، مستند جداگانه‌ای تحت عنوان [«مدیریت جلسات تصمیم‌گیری عملیاتی»](https://github.com/cs-internship/cs-internship-spec/blob/master/processes/documents/Managing%20Operation%20Decision%20Making%20Meeting%20--fa.md) موجود است.

### حضور و غیبت در جلسه

 - تمام منتورها در سطوح مختلف میبایست در این جلسه حاضر باشند.
 - در صورت غیبت، کوردینیتور موظف است پیش از شروع جلسه، در گروه تلگرامی «CS Internship - Mentors» مدیر جلسه را mention کرده و گزارش عملکرد خود را ارسال کند. گزارش باید شامل فعالیت اینترن ها تحت نظر و وظایف انجام‌شده در Sprint قبلی و گزارشی از کارها در اسپرینت بعد باشد.
 - فرد غایب باید تا قبل از جلسه بعد، ویدیوی جلسه را در Microsoft Teams (کانال CS Internship در گروه Sprint Meeting) مشاهده کند و گزارش کتبی خود را با هشتگ #گزارش_اسپرینت_<شماره جلسه> و mention مدیر جلسه ای که در آن غایب بوده، ارسال نماید.
 - اگر به دلایل فنی (مثل قطع اینترنت) از جلسه خارج شود، باید مانند حالت غیبت عمل کند.

اگر فرد تا قبل از جلسه بعد ویدیو را تماشا نکرده باشد، باید:
- در گروه تلگرام به مدیر جلسه اطلاع دهد.
- تاریخی برای تماشای و ارسال گزارش مشخص کند.
 
### تسک‌های حضور در جلسه

پیش از هر جلسه، تسکی با عنوان «Attend in Operational Meeting» برای شرکت کنندگان در Azure تعریف شده است.
- در صورت حضور افراد، تسک به‌صورت انجام‌شده ثبت می‌شود.
- در صورت غیبت،  تسک به «Send Recap Operational Meeting» تغییر می‌یابد و فرد موظف است گزارش خود را تا مهلت تعیین‌شده ارسال کند؛ در غیر این‌صورت، تسک‌های مربوط به او به اسپرینت بعدی منتقل خواهند شد.

**توجه داشته باشید که انتقال تسک به اسپرینت بعدی تنها توسط مدیر جلسه و یا با هماهنگی قبلی با وی امکان‌پذیر است.**

### بخش‌های مختلف جلسه

هر جلسه عملیاتی شامل سه بخش است که هر قسمت به صورت مجزا در ادامه تشریح می‌شوند.

### قسمت اول: بررسی اسپرینت قبل

- ارائه گزارش عملکرد اینترن ها توسط کوردینیتورها بر اساس فعالیت‌های ثبت‌شده در پروفایل‌ها
- ارائه گزارش در مورد وظایف خود و وضعیت انجام آن‌ها (انجام‌شده/انجام‌نشده و علت انجام ندادن)

### قسمت دوم: برنامه اسپرینت بعد

- تقسیم وظایف جدید بین اعضا جهت انجام تا جلسه بعدی 

### قسمت سوم: بررسی سوالات و ابهامات

در انتهای جلسه «تصمیم‌گیری عملیاتی»، کارآموزمنتورها سوالات و ابهامات خود را در مورد سیاست‌ها، قوانین و مکانیزم‌های برنامه CS Internship مطرح می‌کنند و این ابهامات و سوالات توسط منتورهای شرکت‌کننده در جلسه پاسخ داده می‌شود.

- اعضا باید سوالات و دغدغه‌های خود را تا پیش از جلسه در جدول Open Topics ثبت کنند. این جدول به ازای هر اسپرینت،‌ توسط مدیر جلسه ایجاد می شود.روش کار کردن با این جدول در مستند مجزایی تحت عنوان «جمع آوری موضوعات باز برای جلسات تصمیم گیری عملیاتی» آورده شده است.


## آموزش‌دهنده‌ها

افرادی که در چندین جلسه شرکت داشته‌اند، می‌توانند به عنوان آموزش‌دهنده فعالیت کنند.

## نحوه آموزش

1. لازم است اطمینان حاصل شود که فرد، داکیومنت را به‌طور کامل مطالعه کرده است؛ سپس جلسه‌ای با او تنظیم شود تا ضمن پاسخ به سوالات احتمالی، فرآیند مورد نظر یک‌بار به‌صورت  مرور و بررسی شود.
2. درصورت نیاز آموزش ابزارهای موردنیاز (Microsoft Teams، OneNote و...).
3. شبیه‌سازی فضای جلسه برای آماده‌سازی فرد جدید.

## واژه‌نامه

پروفایل: فایل ثبت فعالیت‌های هر کارآموز در OneNote 

اسپرینت (Sprint): بازه زمانی بین دو جلسه تصمیم‌گیری عملیاتی

آنبوردینگ (Onboarding): فرآیند آموزش اولیه برای ورود به نقش منتور

تصمیم لوکال: تصمیم داخلی تیم که نیازی به اطلاع‌رسانی گسترده ندارد

آر اف سی (RFC): مستند برای بررسی یک موضوع جدید در جلسات ساختاری
